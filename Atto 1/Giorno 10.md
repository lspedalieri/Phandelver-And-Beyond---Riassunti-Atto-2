## 04/10/1491

### Parte 1– Le Miniere del Patto di Phandelver
Midori riconosce l’alba e torna nella sua tenda a pregare e la sua voce è così alta che sveglia quasi tutti, Chao che aveva il sonno più profondo si prende una palla di neve in faccia da Olbirek.
Fate una colazione veloce, spegnete il fuoco e ritirate le tende. Alla luce del sole, la radura sembra molto piacevole.
Proseguite nel vostro itinerario e passate per uno stretto canyon innevato pieno di impronte. Forse le strade si sono riunite in una sola e il gruppo notato da Chao la notte prima vi ha preceduto.
Gundren aumenta il passo, forse per la fretta di essere preceduto e forse perché sembra ancora più sicuro della strada.
Arrivate ad un’entrata scolpita sul fianco della montagna che però è collassata su se stessa ed è totalmente ostruita da detriti. Un ponte di pietra di fronte giace crollato su un torrente. I frammenti sono scolpiti e ci sono incise rune di vario tipo coperte di neve e ghiaccio.
Gundren si ferma a guardare la vecchia entrata “Questa era l’entrata principale delle Miniere del Patto di Phandelver, o quello che ne rimane”
Midori “L’hanno fatta crollare?”
Chao “Significa che non si può entrare?”
Gundren “Non da qui, ma questa non è l’entrata che hanno trovato i miei fratelli. Ci deve essere un percorso qui vicino e sicuramente troveremo un altro simbolo”
Vi mettete a cercare intorno anche rotolando le pietre finché non trovate una pietra con il simbolo che si rivolge in un altro canyon che va verso nord. Il canyon termina su un fianco della montagna con uno stretto camminamento che va a strapiombo in un vuoto nebbioso di cui non si vede il fondo.
Gundren sembra ancora più deciso nei suoi passi e fa cenno di continuare a seguirlo. Continua a svoltare in punti poco visibili o risalire muri di roccia che non sembrano praticabili ma arrivate sempre a nuovi sentieri, finché non trovate un’apertura.
Il freddo è ancora più intenso e gli abiti pesanti non vi isolano più come prima, le mani iniziano ad essere intirizzite e mostrano segni di congestione, fermarsi anche per poco significa rischiare seriamente l’ipotermia.
Il respiro di Gundren è affannato ma non per la stanchezza ma per l’emozione “L’abbiamo trovata. Ci siamo arrivati. Non è sontuosa e accogliente ma è l’unica entrata.”
Notate che le impronte sono arrivate fino li. Ci sono impronte piccole, grandi e molte altre che sono tubolari come di punte di grossi bastoni, un po’ come se molte persone avessero camminato su dei trampoli. Tutte le impronte si dirigono dentro l’entrata.
State valutando l’idea di entrare quando vi accorgete che dall’alto della parete rotolano delle piccole pietre e brecciolino. Guardate verso l’alto e tutti i riflessi bianchi sono abbaccinanti. Questa parete di montagna è alta non meno di 30 metri. Quando la vista si abitua, in cima alla parete scorgete una sporgenza e da questa sporgono delle grandi ali bianche e una testa attaccata ad un lungo collo. La testa di un drago bianco che vi guarda fissi. Ma stavolta non state sognando.
Davino visibilmente preoccupato al punto di sembrare affranto dice “Qualcuno è riuscito a liberarlo”
Chao “Saranno stati quelli che sono entrati prima?”
Davino “Si, immagino di si, ma non sembra in lui. Se fosse in lui, ci avrebbe già attaccati senza pietà”
Midori “Forse è controllato o soggiogato”. 
Davino “È possibile. Incredibile a dirsi. Cryovain non ha mai avuto un padrone. È sempre stato folle.”
Lo sguardo di Cryovain sembra calmo, quasi assente ma è rivolto esattamente su di voi. I lenti movimenti del drago, fanno cadere dei detriti lungo la parete.
Ritenete che non si possa fare altro che entrare. Dare le spalle a Cryovain potrebbe essere altamente rischioso.
L’interno della grotta è di ghiaccio nel quale traspare la luce dall’esterno, ma piano piano si restringe in tunnel sempre più stretti, bui e tortuosi. Gundren casta una luce con la magia con la quale vi fate strada per centinaia di metri di budello di roccia che cambia continuamente direzione nelle tre dimensioni.
Arrivate ad un punto in cui il tunnel sembra più regolare e sembra allargarsi nuovamente. Dei grossi archi, visibilmente antichi, sostengono un enorme e compatta roccia. Poco più avanti delle luci filtrano che si muovono e si sentono delle voci gutturali e dissonanti. In sottofondo c’è un suono di onde d’acqua che riecheggiano lentamente. Non per niente uno dei nomi di questo posto è Caverne dell’”Eco dell’Onda”.

### Parte 2 – La Trappola
Il tunnel è umido ma meno freddo di prima. Chao prova ad avanzare per controllare quanto è sicuro passare sotto gli archi. 
Il terreno è sicuro e le voci in fondo al tunnel sembrano essere quelle di alcuni bugbear che non vi hanno ancora visti o sentiti. Occorre prenderli di sorpresa.
Chao si sofferma sugli archi. Sono molto curiosi: si direbbero provenienti da un architettura conosciuta. Gli archi hanno linee troppo affusolate e non riportano gli spigoli tipici dell’architettura nanica. Tra l’altro archi e colonne sembrano essere anche più antichi di quanto dovrebbero essere le miniere. Sui capitelli però c’è inciso il simbolo del rubino sotto la montagna, chiaro riferimento al dio dei nani Dumathoin. C’è anche un altro simbolo inciso che però non viene riconosciuto. 
Qualcosa di molto più pericoloso attira l’attenzione di Chao: tra gli archi e la grande roccia si trova una scatola incastrata e un inconfondibile odore di esplosivo. Qualcosa di simile a quello sentito nei sotterranei del Maniero Tresendar. Non sembra che sia un ordigno in procinto di esplodere, non si scorgono micce o punti scoperti ma non sapendo quale possa essere l’innesco, è meglio non toccarlo. 
Si scorgono alcuni bugbear oltre il tunnel, illuminati da un piccolo falò.
Chao fa inequivocabili segni al resto del gruppo sulla possibile situazione “esplosiva” e sulla presenza dei bugbear.
Il gruppo si prepara all’attacco, solo Gundren non sembra aver compreso l’entità dei pericoli imminenti.
Vi preparate tutti all’assalto di sorpresa e ora notate alcuni dettagli. I bugbear stanno rovistando tra gli oggetti di un piccolo accampamento.
Olbirek parte tirando un giavellotto dalla distanza che però manca il bersaglio. Adirato per l’errore carica uno dei bugbear colmo di rabbia.
Anche Davino scatta all’attacco per aiutare il compagno e riesce a colmare la distanza in pochi balzi incalzando il bugbear con il bastone di vetro. Chao riesce a sorprendere un altro bugbear e divincolandosi agilmente lo trafigge più volte con lo stocco. Vircan cerca di trattenere i 2 bugbear rimanenti subendo pesanti colpi nonostante le sue difese. Midori riesce a colpire i nemici e curare i feriti. Anche Gundren aiuta il gruppo con delle magie. Uno ad uno i bugbear cadono sotto le vostre armi. Ne uscite feriti ma vittoriosi. Midori esacerbata dalla situazione brutale, sputa in faccia ad uno dei bugbear.
Iniziate a controllare il piccolo accampamento e Chao nota un nano seduto a terra incosciente con le spalle al piedistallo di una grande statua. Il nano era inerte nell’ombra e Chao cerca subito di tastarlo per capire se fosse ferito. Gundren però sembra riconoscere il nano, scansa malamente Chao e allarmato cerca di farlo risvegliare chiamandolo “Nundro”, suo fratello “Nundro! Stai bene? Svegliati!”.
Chao è sempre più infastidito dal comportamento di Gundren
Nundro si sveglia e riconosce Gundren “Gundren, sei tu! Sei arrivato! Stavo cercando Tharden, non lo vedo da 2 giorni ma mi hanno preso. Stanno cercando qualcosa qui intorno. L’ho visto! Ho visto il Ragno Nero! Stanno cercando qualcosa in queste statue”
Gundren replica “Le statue? Intendi gli emblemi del Patto di Phandelver?”
Nundro “Si, stanno cercando qualcosa nei piedistalli. Speravo di trovare qualcosa qui e ho trovato questo”
Nundro tira fuori da una tasca un triangolo retto metallico non più grande di 10 centimetri  sull’ipotenusa, con uno spessore di 3 centimetri perfettamente liscio. “Forse è qualcosa che gli serviva”
Midori “è una chiave?”
Nundro “Forse è una parte. Forse so dov’è il Ragno Nero. Lo possiamo sorprendere!”
Chao “Chi è il Ragno Nero?”
Nundro “è un drow. Un maledettissimo drow dell’Underdark. È pieno di seguaci”
Chao “Ha dei poteri?”
Nundro “Sicuramente. Gundren, dobbiamo fermarlo è già arrivato al Cuore della Miniera!”
Midori “Di già? Sapeva la strada?”
Nundro “A quanto pare si”
Gundren è agitatissimo e trattiene a stento la rabbia. Respirando come un mantice quasi urla “Come è possibile che sia già arrivato al Cuore della Miniera?” Gundren si calma ma sembra più depresso che stanco “Cosa possiamo fare?”
Midori “C’è solo una cosa da fare ma la vera domanda è se sia meglio lasciare tuo fratello riprendersi che portarlo con noi”
Nundro “Io sto bene, posso indicarvi la strada. Questo posto è pericolosissimo”
Midori “Si lo sappiamo”
Nundro “Se si prende la strada sbagliata c’è il rischio di trovare… cose orribili”
Midori “Già. Davino, sei in grado di proseguire?”
Davino si tasta un po’ il torace e risponde “Si, non c’è problema”
Midori “Direi di affrettarci. Dove dobbiamo andare?”
Nundro indica una corda che scende in un piccolo crepaccio alto alcuni metri, la corda nuova è ben legata ad un’antica colonna “Dobbiamo scendere da qui e fare un giro”
Vi guardate un attimo in giro, Nundro vi nota e vi dice “Questo era il nostro bivacco, partivamo da qui per esplorare l’interno. È uno dei pochi posti sicuri”
Midori “Ma questi bugbear vi hanno sorpresi?”
Nundro “Si”
Midori “Ma sono venuti dall’entrata o dall’interno?”
Nundro “Stavano perlustrando la zona. Forse mi cercavano o cercavano Tharden, o l’hanno già preso… non lo so”
Nonostante le risposte poco coerenti decidete di scendere il crepaccio ma nel frattempo Olbirek vuole “salutare” Nundro che non vedeva da decenni. Olbirek da una pacca su una spalla a Nundro, gli afferra anche l’altra e mettendolo di fronte a se, sorridendo, scaglia una testata al cugino.
Nundro sembra essere preso del tutto di sorpresa e indietreggia di alcuni metri, stordito in seguito al colpo di Olbirek. Olbirek ride. Nundro respira vistosamente per cercare di mantenersi cosciente.
Midori “Sei ferito?”
Nundro sorridendo “No, va tutto bene. Non me lo aspettavo”
Fate un controllo sulle pozioni di cura e cercate velocemente di sistemare le vostre ferite. Frugate i corpi dei bugbear e Chao trova 20 monete d’oro in ognuno.
Nundro scende e si fa strada in un piccolo tunnel pieno di ragnatele che riesce a strappare via. Chao prova a inseguire Nundro per porgergli una pozione di cura ma il nano non sembra guardarsi indietro e prosegue. Chao da la pozione ad Olbirek chiedendogli di darla al cugino Nundro.
Il breve tunnel termina e accedete ad una zona devastata da esplosioni e tracce di mezzi pesanti oltre che alla lenta azione del tempo. Qualunque cosa fosse successa deve essere stata molto violenta. Uscendo dal tunnel con le ragnatele, a sinistra, c’è un grande arco crollato a terra e oltre a questo dei tunnel con dei binari e carrelli, molti binari sono divelti dal terreno e i carrelli sono quasi tutti rovesciati sul fianco. Probabilmente si trattava delle miniere vere e proprie. Sul lato destro invece c’è un lungo corridoio che si perde nell’oscurità. Iniziate a percorrere quest’ultimo lato inoltrandovi nell’oscurità con solo la luce tra le mani di Gundren. Ci sono resti di cadaveri, pezzi di armature arruginite, perlopiù ossa sparpagliati lungo l’ampio corridoio.
Nundro continua a farvi segno di seguirlo. Intanto Olbirek nota una porta aperta e da una sbirciata in un’ampia stanza che non sembra quasi essere stata toccata. Gli spessi muri sembra che l’abbiano protetta dalla distruzione all’esterno. Ci sono anche delle luci funzionanti probabilmente di origine magica. Poca polvere e pavimento regolare. Alcuni picconi e attrezzi da scavo sono sparsi per terra. Dei letti di pietra e degli armadi danno l’idea che si tratti di una zona dormitorio adibita ai minatori, spartana ma ordinata. 
Nundro continua a spronarvi ad andare avanti e imbocca una strada sulla sinistra del corridoio. Alcuni grossi puntali di metallo sono sparsi a terra, forse piazzati come disperata difesa da un assalto. Una pesante e grossa porta di pietra giace a terra spaccata in due al termine della strada. La strada da in una grotta scavata nella nuda roccia. C’è una tenue luce emanata da un grosso oggetto metallica. Una parete quadrata fatta di un metallo dorato con riflessi iridescenti di una quindicina di metri di lato si staglia davanti a voi tutti. L’aspetto esterno di questa parete per voi non ha minimamente senso. Lungo tutta l’area della parete si susseguono senza soluzione di continuità e senza uno schema, dei motivi ad angolo retto sia in lunghezza, larghezza e profondità. Vi interrogate sul come sia stato possibile infrangere una porta così massiccia e su cosa sia la parete che

vi si pone di fronte ma Nundro va verso sinistra e scompare alla vostra vista. Inizia a palesarsi il dubbio che Nundro abbia qualcosa che non va e seguendolo, non solo vedete che la parete continua ad angolo retto e probabilmente è parte di un grosso cubo. Ma la cosa che vi spaventa è il comitato di benvenuto. Varie creature sembrano aspettarvi. Alcuni bugbear, dei ragni giganti, la drow Vyerith e altre creature vi fissano. Nundro senza dire nulla rallenta e girandosi per un attimo fa un ghigno nella vostra direzione e si trasforma in un drow 



Avete capito troppo tardi che Nundro non era affatto chi mostrava di essere ma un altro essere mutaforma. Vyerith vi saluta con una mano e mostra un sorriso malizioso verso Vircan. Il paladino è inorridito e il suo sguardo mostra tutto il disprezzo possibile nei confronti della drow. Gundren guardando Vyerith bofonchia vari improperi in nanico e urla “Dove sono i miei fratelli maledetta assassina!”.
Un’altra figura si fa largo da dietro le creature. Un altro drow, palesemente anziano, con un bastone nero con in cima la figura di un orribile ragno. Il drow ha un vistoso tatuaggio che gli copre tutta la fronte rendendola praticamente nera. Dai lati della fronte scendono da ogni lato 4 linee che scorrono lungo le mascelle e quasi si riuniscono nei pressi del mento. 
Il nuovo drow pronuncia “Bene a quanto pare siamo finalmente al completo”
Accanto a lui altre 2 creature gobbe e sgraziate fanno capolino. Hanno delle alabarde e vestono delle corazze nere e delle maschere di ottone che raffigurano il volto di un bambino. Si muovono in sincrono in modo marziale e militaresco.
Vircan vedendo queste figure è ulteriormente inorridito “Sono Merregon! Maledetti immondi servi di Avernus! Cosa ci fanno qui?”
Il drow anziano prosegue “Ah. Quindi è toccato a voi. Tra tutti quanti è toccato proprio a voi” La sua espressione è tranquilla e serena, quasi serafica.
Chao “E tu chi saresti?”
Il drow risponde in maniera aggraziata “Perdonatemi per non essermi presentato ma credevo che fosse ormai ovvio. Il mio nome è Nezznar ma voi mi conoscete meglio con il nome di Ragno Nero. Mi dispiace che siate arrivati qui con tanta fatica, ne avrei fatto a meno ma purtroppo era necessario”
Chao “Sono scortesi anche gli inganni”
Nezznar “Quanta verità, da una persona che di inganni vive”
Midori “Porta dispiacere per te stesso Nezznar perché ti leveremo da questo mondo molto presto”
Nezznar “Oh, lady Hawkwinter, mi sarei aspettato qualcosa di più aulico e diplomatico da parte sua”
Midori “Non amo perdere tempo, dovresti sapere anche questo”
Nezznar “Mi rendo conto. Nemmeno io amo perdere tempo, anche perché, di tempo non ce n’è poi così tanto”
Notate dietro di Nezznar una figura che riconoscete, un bugbear glabro con una benda su un occhio. Mosk è ancora vivo e si trova tra i bugbear a guardia di Nezznar. Glabro, senza un occhio, un piede rotto e una vistosa cicatrice tra le costole.
Nezznar “Signori e signora, mi rendo conto della vostra impazienza e vi posso assicurare che avrete la vostra chance, ma adesso ci dobbiamo occupare di qualcos’altro. Vedete, ognuno di noi tutti è qua per un motivo ben preciso. Voi volete liberare queste miniere, per il benessere di Phandalin, e io non ho assolutamente nulla in contrario”
Olbirek “Ma?”
Nezznar “Però queste miniere hanno bisogno di essere liberate non da me. Questi signori sono qui per determinati motivi che adesso non vi saranno chiari ma non sono importanti al momento. Ci sono pericoli molto peggiori di me in questo luogo, qualcosa che vi interesserà. Penso che scoprirete qualcosa di utile. Ciò che a me interessa è entrare in questo oggetto. Dopodichè non sentirete mai più parlare di me, ma per fare questo c’è bisogno di alcuni pezzi di una chiave. Vhaklak?”
Il drow che impersonava il falso Nundro si protende diligentemente verso Nezznar e gli consegna il triangolo metallico che vi aveva mostrato prima.
Midori “Dannazione”
Nezznar “So che il vostro è un compito ingrato, ma vi posso assicurare che ne varrà la pena. Avevo provato a dirlo anche al signor Albrek, ma evidentemente è stato troppo per lui. Cose che capitano a chi si finge un criminale. Avete l’occasione di liberare queste miniere. Potete farlo per Phandalin, potete farlo per i Rockseeker, potete farlo per chi vi pare, non è un affare che mi importi. Ciò che vi deve essere chiaro è che potreste anche provare ad attaccarmi ma credo si veda facilmente che non avreste alcuna possibilità”
Il pensiero di Midori va al drago Venomfang e alle sue scaglie che dovrebbero servire ad evocarlo
Chao si rivolge a Nezznar “Tu vuoi entrare in questo cubo. Tu dici di aver bisogno di noi. Io continuo a non capire e ho solo una gran voglia di farti nero, più di quello che sei”
Nezznar sorride alle battute “Mi rendo conto. Come vi ho già detto e ve lo posso assicurare, avrete la vostra occasione, senza tutti questi signori attorno a me. Tuttavia, vi chiedo solo questo piccolo favore, forse non così piccolo in effetti. C’è qualcosa, anzi qualcuno, in questo posto che non mi vede particolarmente di buon occhio”
Chao “A parte chiunque”
Nezznar vede Davino dietro Midori “Ma guarda chi si rivede. Il signor Davino, senza il quale niente di tutto ciò sarebbe stato possibile”
Davino avanza davanti al gruppo mentre Midori cerca di fermarlo “Avrei davvero tante domande da farti”
Nezznar “Presto non ce ne sarà bisogno. Come vi dicevo avrei bisogno di questo piccolo favore. Capisco che voi potreste provare adesso ad immolarvi, sacrificarvi, tutte quelle cose che fanno gli eroi, ma temo che sarebbe un sacrificio totalmente inutile e vano. Dopo di voi arriverà qualcun altro. Quindi prima o poi. C’è un’altra cosa che stavo per dimenticare. Avete presente quella grande e terrificante creatura bianca e alata qui fuori?”
Midori “Che cosa gli hai fatto?”
Nezznar “Ho approfittato di un gruppo di cultisti che passava da queste parti e ci siamo accordati. Io ho compreso come potere controllare il drago bianco, loro hanno avuto la posizione di un altro drago più ‘docile’. Se non farete quello che dico credo che potrei ordinargli di andare verso la vostra amata Phandalin”
Midori sentenzia “Vigliacco”
Chao “Parla chiaro. Cosa vuoi e di chi stai parlando”
Nezznar “Facciamola molto semplice. Liberate queste miniere, trovate i pezzi della chiave e tutto questo sarà solo uno spiacevole ricordo”
Chao “Chi è che ti è nemico”
Nezznar “Come potete vedere, sono vistosamente anziano ed ero qui 540 anni fa, quando tutto questo funzionava, quando i Tresendar governavano, quando il sindaco Alderleaf governava la città di Phandalin, e quando il vostro bisnonno Urmon si macchiò di un crimine peggiore dei miei. Però se volete sapere il resto, temo che dovrò insistere che voi andiate alla ricerca di questi pezzi di chiave. Credo che troverete un po’ di risposte. Riguardo i pericoli, beh, non sono ne più ne meno quelli che ci siamo lasciati dietro 500 anni fa. Scontri brutali, persone assetate di vendetta che la morte non ha fermato. Rispetto a me voi avete un vantaggio: ancora non vi odiano”
Chao “Se sei così potente, perché non hai agito da solo? Hai messo in subbuglio la zona”
Nezznar “Questa è una lunghissima storia ma temo di non avere il tempo per spiegarvela e dubito che mi credereste adesso”
Chao “Gundren che dici?”
Gundren “Dove sono i miei fratelli?”
Nezznar “Ah già, le parentele dei Rockseeker. I tuoi fratelli, non gli abbiamo torto un capello per quello che ne sappiamo. Sono riusciti a nascondersi davvero molto bene, magari riuscirete a trovarli. Ma immagino che dobbiate fare in fretta visto che i pericoli qui pullulano”
Chao “Dimmi solo un’altra cosa. Questo non metterà in pericolo Phandalin e i suoi abitanti, vero? Se troveremo effettivamente la chiave e tu riuscirai ad entrare in questo ‘coso’ non metterai in pericolo Phandalin”
Nezznar “Naturalmente dovreste fidarvi della mia parola e appunto ciò che posso dirvi è che avete la mia parola. Portatemi i pezzi delle chiavi e vi darò questo”
Nezznar mette mano dentro la scollatura e tira fuori un grosso ciondolo attaccato ad una collana “Questo comanda Cryovain, il drago che avete visto fuori. Non è stato facile produrlo. C’è stato bisogno di molto aiuto. Aiuto da parte di quei cultisti, aiuto da parte anche del signor Davino e anche di altre persone insospettabili. Se mi porterete quelle chiavi, io vi consegnerò il ciondolo e potrete fare di Cryovain ciò che più vi aggrada.”
Chao si gira verso Midori dicendole “Non mi ha risposto”
Midori “Non lo farà, sta solo dicendo una quantità di malvagità incredibili solo per piegare la nostra volontà e costringerci a fare quello che ci sta chiedendo. Il problema è che se vogliamo trovare i fratelli di Gundren vivi e avere anche un momento per riflettere e come riuscire a combatterlo, credo che al momento penso che dovremo accettare la sua richiesta”
Chao “Ma Phandalin ha sempre la precedenza”
Midori “Dice che non la toccherà se andremo a cercargli i pezzi. Non so se credergli ma possiamo provare ad avvertire Phandalin con le pietre che abbiamo. Penso che Gwyn sia tornata al villaggio ormai. Non ci ha mai contattato, spero che stia bene. Potremmo provare e nel caso li avviseremo, per quanto chiaramente be è un villaggio. Cosa potranno fare contro quel drago bianco impazzito che non sente parola? Non è intelligente come Venomfang”
Nezznar riprende la parola “Io vi posso assicurare che non ho alcun interesse in Phandalin, nel bene e nel male. Vale a dire che non mi importa se la città prospera e non mi importa se la città viene rasa al suolo. Preferirei effettivamente che tutti gli abitanti di Phandalin rimanessero incolumi, sani e salvi. Avrei anche preferito che ne il borgomastro Wester, ne lo sventurato Thel morissero ma purtroppo nonostante i miei sforzi non sempre ci si può fidare dei propri servi troppo zelanti”
Midori “Ancora prese in giro. Vircan cosa ne pensi?”
Vircan è vistosamente alterato, la presenza degli immondi lo ha reso testo e costantemente in guardia “Per quanto vorrei spaccare la faccia ad ognuno di loro e ricacciarli nel buco fetido dal quale sono usciti temo che non abbiamo la minima possibilità di riuscire. Se Nezznar si mettesse dietro anche solo a guardare, non riusciremo neanche ad avvicinarci. Non è stato nemmeno troppo facile sconfiggere i 4 bugbear poco fa”
Chao si tocca la spalla colpita dalla pesante clava del bugbear
Nezznar “Allora. Qual è la vostra risposta?”
Il gruppo si consulta per trovare una risposta unanime
Midori “Olbirek, tu è Gundren siete dalla nostra parte?”
Olbirek “Conoscete già la mia riposta. Per quanto mi piacerebbe sventrarli, potrebbe essere l’ultima cosa che facciamo, quindi… facciamo quello che dicono”
Chao “Bene. Abbiamo l’unanimità qundi. Qual è la via?”
Gundren “Ho una mappa”
Midori “Non credo che loro sappiano dove sono i pezzi delle chiavi altrimenti li avrebbero recuperati da soli”
Gundren “Io so dove sono. Se sono rimasti dove diceva il mio bisnonno credo di avere un’idea di dove si trovino”
Midori “Davino tu verresti con noi ad aiutarci?”
Davino “Certo, non ci sono molte alternative e Cryovain è anche una mia responsabilità”
Midori “Strada facendo raccontaci questa storia”
Gundren sbraita verso Nezznar “Vedi di mantenere la parola questa volta”
Nezznar sembra sorridere e ribatte “A parte qualche graffio, vi vedo tutti qui in salute. Gundren è vivo, c’è Davino, ci siete tutti voi. Siete arrivati qua, più forti di quanto lo foste all’inizio del vostro viaggio. Credete che sia un caso?”
Midori “Adesso sarebbe tutto merito tuo?”
Nezznar “Oh no, sarebbe troppo prendermi tutto il merito”
Midori “Come ti anticipavo, anche noi non abbiamo tempo da perdere e a me questa situazione piace anche meno che a te. Detto ciò ci incammineremo per trovare i pezzi delle chiavi. Non farci seguire o ci saranno conseguenze”
Nezznar “Non ne avevo la minima intenzione lady Hawkwinter. Come ho già detto, ognuna di queste persone è qui per uno specifico motivo. Anzi ora che mi ci fate pensare. Tu!”
Nezznar si gira e Mosk indicandolo e il bugbear si mette sull’attenti anche se visibilmente teso “Tu non dovresti stare qui. Tu saresti già dovuto morire almeno 2 volte”
Mosk inizia a tremare alle parole di Nezznar e tenta di ribattere balbettando “Capo ma io ti ho sempre servito fedelmente, ti sono stato sempre leale”
Alla parola ‘fedelmente’ gli altri bugbear si mettono a sghignazzare e ridere e accerchiano Mosk
Nezznar “Vediamo un po’. Cosa posso fare di te”
Nezznar si gira verso di voi chiedendo “Secondo voi cosa dovrei fare di questa creatura?”
Olbirek “Per me può fottersi”
Chao “Non ascoltare il nano. Fallo venire con noi”
Olbirek rivolge uno sguardo omicida verso Chao
Nezznar ridacchia anche lui “Credo che vi tradirebbe alla prima occasione”
Mosk è accerchiato ma davanti ha Nezznar che gli da le spalle e preso dalla disperazione lo afferra tenendolo saldamente per la gola e sollevandolo da terra.
Nezznar sempre calmo ma con un tono di voce più basso e terrificante dice “Be, immagino che abbia deciso lui stesso”
Mosk visibilmente nel panico inizia a dire “Io devo uscire da qua! Fatemi uscire da qua! Ho il vostro capo!”
Vyerith ride “Se pensi di uscire vivo da qui credo che ti stai fortemente sbagliando”
Chao “Credo che eravamo meglio noi”
Mosk con Nezznar preso di peso inizia ad allontanarsi spostandosi lungo la parete di roccia senza dare le spalle a nessuno. Superando i gruppi prova a scattare via preso dalla follia, imbocca l’entrata della grotta e si inoltra nell’oscurità. Dopo pochi secondi sentite delle urla disumane di dolore che durano molto poco e si dissipano in un lungo eco che sovrasta quello delle onde per alcune decine di secondi. Nessuno è intervenuto in nessun modo, Midori e Chao dopo poco provano a dare una sbirciata e dall’entrata fa capolino nuovamente Nezznar da solo, con la lunga veste scura insanguinata e il suo sorriso fuori luogo. “Salve di nuovo” pronuncia Nezznar.
Chao “Perchè la cosa non mi sorprende?”
Nezznar passa tranquillamente tra di voi assolutamente sicuro di se e torna in mezzo ai suoi servi “Bene. Mi spiace di questo lugubre intermezzo ma almeno dovrebbe essere servito a mettere ulteriormente in chiaro la situazione”
Chao “Mi ci stavo affezionando”
Nezznar “Ha deciso tutto lui”
Midori “Te la puoi sempre raccontare così”
Nezznar “Credo che a questo punto non ci sia molto altro da dire
Midori “Gundren cominciamo ad incamminarci”
Gundren “Cominciamo da qua sotto”
Midori “Bene, se ti servisse qualcosa per farci strada, chiedi”
Chao rivolto a Nezznar “Addio”
Nezznar “A presto”
Olbirek sputa a terra con disprezzo verso il drow
Gundren “Possiamo procedere in due modi. Possiamo andare qui vicino alla Sala della Battaglia e poi nella caverna dei funghi oppure ad ovest e risaliamo le miniere”
Midori “Tu hai detto che avevi un’idea di dove fossero questi pezzi di chiave?”
Gundren fa vedere la mappa che ha disegnato in prigionia e ve la descrive, vi dice dove siete e i luoghi delle statue e i loro piedistalli, tutti contrassegnati da quello strano simbolo con gli archi che si intersecano. Gundren prosegue dicendo “Ogni statua poggia su un piedistallo antico. Sono 7 in totale”
Midori “Quindi dici che dovremmo fare come suggeriva il servo di Nezznar? Cioè controllare i piedistalli per trovare i pezzi? Il più vicino è la Sala della Battaglia”
Gundren “Si, non ne so moltissimo. So che c’è questo Cuore della Miniera di cui scriveva il mio bisnonno nelle sue cronache e che era qualcosa di precedente alle miniere stesse”
Midori “Forse legato agli elfi quando forgiavano gli oggetti magici?”
Gundren “Non ne ho la più pallida idea. Potrebbe essere un’antica reliquia di un lontano passato. Questo mondo ne è pieno”
Midori “Già e io penso che sia quello che vuole fare: alterare il passato”
Gundren “Alterare il passato? E come è possibile?”
Midori “Da quando ho sentito parlare di Reami Reietti non mi sorprenderebbe più nulla. Possiamo iniziare da questa Sala della Battaglia“
Chao “Perchè dovrebbe cambiare il passato? Per il potere? Avarizia?”
Avanzate di alcuni metri e trovate un grosso muro quasi crollato ed un arco di pietra rotto, ancora miracolosamente al suo posto. Ciò che c’è oltre è molto peggio del corridoio che vi lasciate alle spalle in quanto a distruzione. Vedete una grande sala di almeno 30 metri. La sala si perde nell’oscurità, il pavimento è letteralmente un campo di battaglia, non c’è un mattone intero o al proprio posto. Segni di esplosioni dappertutto e una quantità enorme di scheletri di ogni genere sono sparpagliati a terra. 
Chao “Gundren cosa ci sai dire di questi segni, sono esplosioni quelle?”
Gundren “Quà ci deve essere stata la battaglia principale tra i difensori delle miniere e gli orchi. Si sono proprio esplosioni”
Chao evoca una mano magica e la manda in avanscoperta. Tramite la mano Chao percepisce 4 scheletri che si muovono lungo la zona, una sorta di pattuglia. La mano arriva al piedistallo della statua che rappresenta un guerriero in armatura. Su un lato del piedistallo c’è una piccola alcova con un oggetto metallico incastonato a forma di parallelogramma. Quando la mano magica prova ad estrarre l’oggetto, la mano si dissolve istantaneamente.
Chao Indica i posti in cui ha notato gli scheletri e si rivolge agli altri “Credo che ci siano dei non morti per voi ragazzi”
Si notano degli scheletri armati in vari modi, con archi, spade, scudi, mazze. Il terreno è così dissestato che occorre fare attenzione ad ogni passo.
Non appena entrate nella sala varcando l’arco, gli scheletri si girano verso di voi e lentamente si avvicinano.
Gli scheletri sembrano essere bersagli facili specie per i colpi di Davino che cerca di bloccarne più possibile, Vircan appoggia le avanzate di Midori e Olbirek, Chao tira frecce dalla distanza. L’avanzata però è difficile per via del terreno e per via degli scheletri che continuano a formarsi dalle infinite ossa sparse a terra. Anche Gundren, vedendo che il gruppo arranca, scatta in avanti superando tutti per arrivare al piedistallo, subito seguito da Midori. Il tempo passa, i nemici continuano a generarsi, spunta anche un ghoul che addenta Davino. Quando Gundren afferra il pezzo di chiave, dalle ossa più grandi si anima un drago scheletrico che sinuoso morde Olbirek.
Gundren grida più volte di arretrare di corsa ma l’ingaggio e cercare di salvare i propri compagni rallenta la ritirata. Olbirek e Davino si trovano alle prese del Ghoul e del drago scheletrico ma un grosso falco spettrale si anima e si avventa sul drago scheletrico come se fossero nemici naturali. Questo inaspettato aiuto da la possibilità a tutti di scappare fuori dalla sala.
### Parte 3 – Un lago di tristezza
Gundren dice di avere già un fardello e chiede chi può prendere il pezzo di chiave. Il pezzo viene affidato a Midori.
Siete provati dal combattimento e sicuramente ce ne saranno altri, avete bisogno di riposare un po’ prima di avanzare. Si pone il dilemma se andare verso la grotta fungina o se risalire le miniere ad ovest. 
Dirigersi verso la grotta fungina potrebbe significare affrontare nuovamente gli scheletri e sicuramente avere a che fare con qualcosa di velenoso. Viene deciso di andare verso ovest ma prima occorre riposare. Olbirek ricorda di aver visto una stanza dormitorio che sembrava sicura e la mostra agli altri. La stanza sembra sicura e la porta si può chiudere bene. Ci sono numerosi scheletri di nani a terra e molti attrezzi da scavo. Alcuni vecchi armadi di legno giacciono spaccati in giro. Grazie ad un vecchio braciere e al legno ricavato riuscite ad accendere un fuoco e riposare.
Gundren mostra la sua mappa e la traduce. Grazie alle cronache del bisnonno riesce ricostruire meglio gli obiettivi. Avete trovato due statue, ne mancano altre 5 e per quanto ne sa Gundren la zona del lago ad ovest dovrebbe essere tranquilla.
Anche se il libro originale di Urmon è stato distrutto, Gundren lo ricorda tutto perché il padre glielo fece imparare a memoria fin da ragazzo. Secondo le cronache, i Tresendar governavano la zona e avevano fatto costruire le miniere, il sindaco Theo Alderleaf amministrava Phandalin ed era anche il capo delle vedette halfling che poi tradì per vigliaccheria. Il Cuore della Miniera era stato trovato li, letteralmente scavato dalla roccia. Una reliquia di un tempo passato antecedente alle Miniere e a Phandalin stessa. Il Cuore della Miniera, cioè lo strano enorme cubo metallico era inamovibile e le miniere furono costruite intorno ad esso. Nessuno sapeva come aprirlo ma un giorno Aldith Tresendar si recò nella stanza del Cuore e riuscì ad aprirlo insieme ad una creatura oscura con occhio solo. Il resto del gruppo capisce che la creatura oscura non può essere altri che Ssarnak il quale aveva già mostrato grande vicinanza ai Tresendar. Gundren sospetta che il gruppo sappia molto di più su questa creatura oscura di quanto vogliano dire ma lascia correre, in questo momento è importante trovare Tharden e Nundro. Dopo quell’evento gli orchi Ukrypt invasero Phandalin e le Miniere del Patto. Le vedette halfling scapparono su ordine del sindaco Alderleaf impedendo una difesa adeguata. La battaglia esplose dentro le Caverne dell’Eco e il sorvegliante, un mago chiamato Mormesk scatenò un incantesimo per sigillare tutti li, vivi e morti. I pochi sopravvissuti pare che non riuscissero nemmeno a ricordare dove si trovassero le miniere tale fu l’entità dell’incantesimo.
Ragionate su tutti i pericoli che rappresenta Nezznar. La sua capacità di manipolare ed essere così padrone della situazione. È arrivato a controllare Cryovain pur di fare leva su di voi. Come è possibile che siate così importanti per lui?
Nezznar sembra sempre sapere qualcosa in più di tutti. Gundren e Chao non riescono a dimenticare la sua frase iniziale “Tra tutti quanti proprio voi” ma non capiscono cosa intendesse.
Gundren descrive i luoghi delle statue
    • Volta Stellata: luogo tranquillo che Urmon adorava e in cui meditava
    • Lago oscuro: la statua è al centro di un laghetto tranquillo
    • Tempio di Dumathoin: la statua è dedicata proprio a Dumathoin, dio dei minatori per i nani
    • Grotta fungina: la statua si trova in mezzo a dei funghi che rilasciano gas velenoso
    • Crocevia: un crocevia di corridoi in cui c’è una statua
    • Sala della Battaglia in cui siete già stati
    • Ingresso secondario: statua dove avete trovato il falso Nundro
Ad un certo punto avete la sensazione di essere chiamati da lontano. Vi girate in direzione della sensazione. Sopra il falò c’è una finestra su un altro luogo che sembra la piazza di Phandalin. Vedete molta gente di Phandalin e anche dei goblin e stavolta è come se voi siate richiamati dall’altra parte. Vircan conferma che è come quando era stato rapito ed era stato “evocato”. 
Midori cerca di dire chiaramente “Mandateci Venomfang, siamo alle miniere”
Midori comprende le parole “Dov’è Gwyn?” segno che forse non è ancora tornata a Phandalin.
Prima che il portale si chiuda, vedete che Iarno ha in mano il Grimorio di Bowgentle illuminato e quando il libro si spegne, anche il portale sparisce
Pensate a qualche idea per rubare il ciondolo a Nezznar ma Chao, avendo visto di cosa è capace Nezznar nella magia, non sembra dell’avviso.
Controllate gli spallacci fatti con le scaglie di Venomfang che adesso vibrano debolmente al tatto ogni 10 secondi circa
Provate a mandare un messaggio a Gwyn e rimanete in attesa che risponda.
Uscite dalla stanza e vi dirigete verso ovest. Trovate un braccio mozzato in una pozza di sangue fresco. Il braccio è piuttosto possente, ha un avambraccio molto allungato e non ha un pelo. Ritenete che si tratti del braccio di Mosk. Un esame più approfondito rivela che è stato strappato con forza dal resto del corpo. Chao è sempre più convinto che non sia una buona idea tentare di rubare il ciondolo a Nezznar. Olbirek sputa sul braccio strappato. Davino giunge le mani in una strana preghiera e dopo continuate ad andare verso l’oscurità delle miniere.
Superate un muro e un arco crollati. Vari cartelli indicano varie direzioni verso alcuni tunnel con dei binari. Ci sono molti carrelli ma sono quasi tutti riversi di lato fuori dai binari. I binari si biforcano e si dipanano in una serie di tunnel probabilmente instabili.
Imboccate il tunnel verso il lago, Gundren dice che dovrebbe essere un posto tranquillo e al centro del lago c’è la statua. Vedete il lago e c’è una nebbiolina luminosa in fondo. Una musica di arpa riechiegga nella grotta. Ad un certo punto la musica diventa una canzone triste che recita il seguente testo in strofe

> In quel di Phandalin, sorge un castello benedetto, 
> Con Aldith e Illelean, col loro amore perfetto. 
> La rossa stella brilla, sulla loro gioia 
> Insieme ballano e l'amore mai li annoia. 
>
>  Ma un'ombra si avvicina con audacia
>  Distruggendo i loro sogni, spezzando la fiducia. 
>  Con parole di miele e sguardo d'inganno, 
>  Il traditore si cela, portando solo affanno.
>  
>  Ma una gioia immensa, un dono inatteso, 
>  Una figlia promessa, un sogno acceso. 
>  Ma il destino crudele la strappò dal cuore, 
>  Ancor prima che il suo abbraccio donasse calore.
>
>  La culla rimase vuota, il cielo opprimente, 
>  Un dolore nascosto, un vuoto imponente. 
>  Il cielo piange, il vento sussurra, 
>  Di un amore perduto, che il tempo rincorra. 
>  
>  La rossa stella brilla, ma per un cuore ingordo 
>  la gioia e le risate, ora sono solo un ricordo. 
>  Con la speranza svanita, l’ombra li circonda, 
>  Una famiglia spezzata, la memoria affonda.

La canzone termina. La nebbia si rimpicciolisce collassando al centro del lago. Una figura eterea ne emerge al centro del lago. Insieme a una tenue nebbia si avvicina verso voi fluttuando sull’acqua e si ferma ad alcuni metri da voi. La voce, i lineamenti delicati del viso e le orecchie a punta non vi lasciano dubbi: una banshee si trova adesso davanti a voi e ha cantato una triste canzone sulla vita della famiglia Tresendar. Pur conoscendo la pericolosità delle banshee sapete che è bene non provocarle e cercate di rimanere calmi perché un suo urlo potrebbe ridurvi allo stremo delle forze. Il suo canto d’altra parte non vi ha recato alcun danno quindi potrebbe esserci possibilità di dialogo. Avevate sentito parlare di Agatha, la banshee di Conyberry ma questa sul lago non aveva nulla a che farci, si trattava di un altro spirito di elfa inquieta, forse proprio Illelean Misthand, moglie di Aldith Tresendar ai tempi del Patto di Phandelver.
Midori “Vediamo cosa vuole, così forse leniremo il suo dolore”
Banshee “Siete arrivati. Chi siete? Quali sono i vostri scopi? Volete porre fine al mio tormento?”
Midori “Abbiamo udito il tuo canto e vogliamo aiutarti. Siamo tristi per la vicenda che racconti. Dicci come possiamo aiutarti”
Banshee “Liberate il Falco Nero dal suo padrone. Tagliate le catene che imbrigliano la sua anima a questi luoghi. Distruggete il sorvegliante che ci incatena tutti”
Chao “Falco Nero?”
Olbirek “Il Falco Nero”
Vi guardate un po’ interrogativi e il nome Falco Nero vi ricorda il grosso falco che forse vi ha aiutati a fuggire dal drago scheletrico.
Midori “Tu sai dov’è prigioniero?”
Banshee “Egli è schiavo del sorvegliante. Il sorvegliante era un amico fedele e scrupoloso, avrebbe dato la vita per difendere questo luogo ma la disperazione lo ha corrotto e ha scatenato una maledizione su tutti noi rendendoci suoi schiavi per sempre bloccati qui. Solo il dolore che ho abbracciato mi protegge dalla sua volontà.”
Banshee “Anche le vostre famiglie sono state distrutte, lo vedo. Aiutatemi a ritrovare la mia, liberate il Falco Nero. I ricordi sono così dolorosi, sono bloccati da catene roventi. Voi potete inoltrarvi nelle miniere.”
Riflettete su chi possa essere il Falco Nero e vi sovviene che quando eravate nelle cripte del Maniero Tresendar, la tomba di Aldith portava anche un soprannome: il Falco Nero. Che fosse nelle spoglie del falco che vi aveva aiutato o da un’altra parte, non vi è dato saperlo.
Midori “Sai dove sono i fratelli Rockseeker?”
Banshee “Sono vivi e nascosti qui”
La Banshee si rivolge a Gundren “Stai attento Cercarocce, anche tu sei maledetto dalla tua stessa famiglia e proseguire nella tua ossessione ti procurerà solo altro dolore”
Midori guarda Vircan e fa un cenno con la testa di si
Vircan sta combattendo con il suo istinto di fronteggiare la banshee ma comprende che non gli è nemica e vorrebbe chiedere qualcosa su Marcus ma gli sembra irrispettoso e non è convinto della sua bontà. Forse lo farà se avranno successo.
Midori “Non mi sembra malvagia, credo che stia solo cercando aiuto. La bambina è scomparsa per colpa della stella rossa”
Banshee “La Stella Rossa è una maledizione per tutti”
Midori “Cosa è successo alla bambina”
Banshee “Un inganno. L’hanno portata via da noi. Non la vedo più. Non so se è viva. Non so se è morta e questo è impossibile”
La Banshee sembra puntare un dito tra di voi ma la sua fluttuazione nella nebbia non fa capire su chi lo stia puntando “Io so che tu capisci”
Midori, pur sapendo che potrebbe essere lei il soggetto indicato, guarda Gundren e Vircan ma sembra che i due non ne sappiano nulla.
Davino sembra mormorare qualcosa, forse un nome “Thera” ma non capite se si riferisca alla Banshee o a qualcun altro
Gundren è molto pensieroso e riflette se i fratelli si trovino nel tempio di Dumathoin
Chao “Ce la faremo?”
Banshee “Il tempo e lo spazio qui sono confusi, le trame del fato sono in continuo movimento e si mischiano tra loro. Gioia e giubilo, terrore e dannazione si mischiano continuamente e, tra tutti, siete giunti qui proprio voi.”
Midori “Un’altra brutta persona ha detto la stessa cosa, ma siamo qui. Il nostro scopo è liberare questo posto dal male, io sarei disposta ad accettare e fare il possibile per poterti liberare e liberare il Falco Nero. Ma ci servono più informazioni su questo sorvegliante. So anche di altre persone che sono state maledette per aver tentato di aver fatto qualcosa qui. Se avessimo più informazioni sul sorvegliante, avremmo più possibilità di vittoria”
Gundren “Credo che stia parlando del mago Mormesk, il sorvegliante impazzito. Un mago umano molto ligio al suo dovere”
Banshee “Accettate?”
Midori “Possiamo farti una domanda? Noi stiamo cercando 2 persone, 2 parenti dei 2 nani qui. Forse sono imprigionati qui nelle miniere da qualche parte. Sai se sono vivi?”
Banshee “Si lo sono”
Midori “Ci aiuti a passare questo lago? In cambio faremo ciò che hai detto, cercheremo di liberare questo posto da quel carceriere”
Banshee “Vi aprirò la strada”
Midori “Grazie”
Sentite il rumore di metallo che scorre su altro metallo e una luce appare su una delle pareti della grotta: un uscita.
Olbirek appare preoccupato per l’apparizione della Banshee e di come si dica che la loro presenza riveli l’approssimarsi della morte di chi le vede o di un fato avverso. Pur sapendo che si tratta di dicerie e che questa banshee non ha mosso un dito contro di loro, non riesce a scacciare un brutto presentimento.
Chao si interroga sull’assenza della statua al centro del lago, ma è probabile che sia sommersa. Davino tenta di nuotare nel lago ma la Banshee ritorna e con una voce più severa intima “Dopo”
Chao chiede “C’è una statua in fondo al lago?”
Banshee “Si, la statua della veggente”
Midori “Della veggente?”
Gundren “Si, è una dei 7 fondatori delle miniere devota ad Savras. Ognuna delle statue ne rappresenta uno”

### Parte 4 – Un crocevia complicato
La banshee non vi permetterà di prendere il pezzo di chiave prima che voi ottemperiate alla sua richiesta. Vi ha anche avvertito che in queste grotte ci sono altre creature confuse, che hanno perso il senso del tempo e dello spazio, e per questo potrebbero non essere per forza ostili.
Vi interrogate sull’identità del Falco Nero e soprattutto dove possa essere. Non siete sicuri quanto c’entri il grosso rapace spettrale che vi ha salvato dal drago d’ossa e il soprannome di Aldith Tresendar che era appunto detto “Falco Nero”. Avete un altro nuovo obiettivo, rimuovere la maledizione che grava sulle Miniere
Midori guarda Davino e gli chiede “Tu hai conosciuto questa persona? Ti guardava.”
Davino scuote la testa e ci pensa “No. Non ho memoria di queste grotte o della banshee o di chiunque fosse in vita e nemmeno della vecchia Phandalin, ma solo dell’attuale Phandalin”
Ancora una volta Davino non fornisce risposte utili, Midori continua a non capire quale gioco stia facendo e non le rimane che spronare gli altri ad andare avanti per il cammino.
C’è molta confusione nelle menti del gruppo, nuove informazioni che si accatastano sulle altre senza che si riescano a combinare coerentemente. Gli antichi nobili che regnavano sulla vecchia Phandalin avevano una storia più complessa di quanto pensaste e sembra legata a doppio filo anche con voi ora. La banshee vi ha anche detto che le vostre famiglie spezzate in qualche modo vi uniscono e vi hanno condotto li nelle viscere della montagna ma per quanto la vostra nobiltà d’animo vi abbia sospinto, faticate a capire i perché che hanno generato la situazione attuale.
I binari rotti portano ad un uscio aperto senza una porta. Ci sono solo delle guide verticali ai lati dell’uscio, forse un pannello scorrevole verticale si è aperto.
Vi trovate in una sorta di crocevia. Una stanza ottagonale ben illuminata con al centro una statua adagiata su 2 gradini che gli fanno da piedistallo. Ci sono altre 3 porte di metallo chiuse senza maniglie o serrature, una di queste (quella a sud) sembra bloccata da un cumulo di rocce. Al centro della Un binario parte dalla porta aperta, si ferma alla statua e poi continua verso la porta chiusa di fronte. Ai lati della stanza ottagonale dove non ci sono le porte, ci sono invece 4 grosse ruote di legno rinforzate in metallo, simili a timoni. Ad un angolo sotto ogni ruota ci sono dei ganci.
Le 2 ruote accanto alla porta aperta hanno i ganci attaccati, le altre 2 no.
Entrate con molta prudenza per capire se ci sono trappole ma la stanza appare sicura.
Le 2 porte sono di metallo praticamente pieno e sono molto spesse, praticamente inespugnabili.
Fate varie prove. Olbirek prova a spingere la statua senza successo, la statua è ben ancorata al suo basamento. Provate a girare le grosse ruote, fino a girarle tutte e quattro insieme. Si aprono le porte ad ovest e a nord e la statua si innalza su 2 pilastri fino a fermarsi circa un metro e mezzo più in alto. Tra i 2 pilastri che innalzano il basamento con la statua, c’è un binario che congiunge gli altri due binari che attraversano la stanza. Seduto a terra su questo binario c’è uno scheletro senza testa. 
Lo scheletro sembra vestito con un abito molto consunto che forse era pregiato e dalla corporatura sembra appartenere ad un nano. Stretto tra le braccia, lo scheletro tiene un grosso libro. Chao tenta con la mano magica a passare sotto la statua e a toccare lo scheletro. Non sembra che ci siano trappole. Sempre con la mano magica, Chao prova a spostare il grosso libro ma è ben ancorato tra le ossa. Chao cerca di capire meglio la natura dello scheletro e del libro. Non è chiaro se il cadavere sia morto li o sia stato portato li. La copertina del libro sembra riportare scritte in nanico.
Attorno al nuovo “pavimento” c’è una fessura che corre attorno. Chao intuisce che questa sorta di nicchia sotto la statua potrebbe essere una cabina. 
Chao recupera il grosso libro e Gundren intravedendolo riconosce la scrittura dicendo “Queste sembrano le cronache del mio bisnonno. È il suo diario!”
Midori replica “Vuoi dire che è Urmon questo?”
Gundren “Potrebbe. Allora è qui che è finita.”
Chao riflette sulla mancata presenza del pezzo di chiave e insieme ad Olbirek hanno l’idea di scendere nella “cabina”. Gundren si offre di scendere ma Chao insiste per mandare giù la mano magica per esplorare la zona. La mano viene posta sotto la statua e i ganci staccati. La statua viene giù con violenza. Tramite la mano, Chao vede un breve tunnel sotterraneo verso ovest in cui si trova un piedistallo simile agli altri con un pezzo di chiave incastonato. Viene concordato un tempo di un minuto oltre il quale inizierete a fare rialzare la statua e Chao dovrebbe trovarsi in posizione dentro la “cabina”.
La statua viene alzata nuovamente e Chao si infila sotto con una torcia e con attenzione il resto del gruppo fanno scendere la statua più dolcemente possibile. Chao si inoltra nel breve tunnel sotterraneo e recupera il pezzo di chiave. Un pezzo quadrato stavolta. Tutto va bene e Chao viene rialzato con la statua.
Ci sono 2 porte aperte ora, quella ad ovest dalla quale provenivate e quella a nord. La porta ad est sembra non potersi aprire, forse può essere aperta solo dall’altra parte. Mentre la porta a sud è bloccata da un crollo e sembra che le ruote per aprirla girino a vuoto.
Prendete il varco a nord e dopo una breve scalinata verso l’alto trovate un corridoio con un pavimento molto curato, decisamente elegante per una miniera, forse era una zona dedicata all’ amministrazione. Ad ovest, ad un certo punto il corridoio è bloccato da un grosso masso mentre ad est si sente un rumore di onde e sciabordio d’acqua più forte rispetto all’eco onnipresente.
Vi dirigete ad ovest, poco prima del grosso masso che ostruisce il corridoio. Sulla vostra destra trovate un grande portone robusto e adornato dai simboli di Dumathoin. Provate a bussare, a tirare e  spingere ma la porta sembra bloccata, forse sbarrata dall’altra parte. Ad un certo punto sentite una voce maschile urlare impaurita dall’altra parte del portone e amplificata dall’eco della sala.
“Lasciatemi stare! Andate via!”
Rimanete increduli nel sentire questa voce ma Gundren sembra aver riconosciuto la voce “Ma questa è la voce di Nundro! Nundro apri questa maledetta porta!”
“Gundren sei davvero tu?”
Midori replica “Gundren, forse è Nundro che ha bisogno di aiuto”
Chao “Direi di si e pure un bel po’”
Olbirek sembra essere pronto a caricare la porta per sfondarla mentre Gundren e Nundro si urlano in nanico insultandosi pesantemente a vicenda.
Sentite il tonfo di qualcosa che cade a terra, forse una pesante asse di legno. La porta si apre e un nano identico al falso Nundro che si era rivelato essere un altro doppelganger.
“Gundren! Che sta succedendo qui! Chi sono questi?” Nundro sembra terrorizzato e indietreggia alla vostra vista
Gundren cerca di avvicinarsi cautamente a Nundro “Stai calmo Nundro, sono amici”
Nundro è evidentemente sotto shock e continua ad allontanarsi “Stai calmo un cavolo! Ci hanno inseguiti ovunque! Tharden mi ha lasciato solo! Sono qui da giorni a mangiare ratti! Sto pregando Dumathoin! Cosa succede qui?”
Midori “Olbirek cerca di farti vedere, forse ti riconoscerà e si calmerà”
Per terra ci sono delle tracce di sangue rappreso e molte pietre sparse in giro
Chao chiede a Nundro “Di chi è questo sangue?” ma Nundro continua ad indietreggiare paranoico ed impaurito.
Sia Gundren che Olbirek si avvicinano sempre cautamente mentre Davino, Gundren e Midori rimangono indietro a sorvegliare la porta nel caso di fuga improvvisa.
Olbirek cerca di farsi riconoscere da Nundro “Nundro ti ricordi di me? Sono Olbirek” ma Nundro è totalmente sotto shock, vede a malapena Gundren mentre si gira dappertutto nel cercare di guardare tutti. Nel mentre Chao cerca di muoversi attorno a Nundro per vedere cosa c’è nella stanza. Una parte della stanza sembra essere stata adibita a bivacco. Ci sono molte coperte, alcune scrivanie, rimasugli di piccoli fuochi da campo. In fondo alla grande stanza c’è una grande statua di un nano con il simbolo di Dumathoin e ai suoi piedi ci sono quelle che sembrano delle offerte. La statua poggia su un grosso piedistallo nel quale c’è un’alcova dove si trova un altro pezzo di chiave.
Il panico di Nundro aumenta “Cosa fate? Dove state andando? Non toccate le mie cose!” Nundro riesce ad afferrare Chao che non riesce a divincolarsi in tempo. Chao e Olbirek sembra che stiano per venire alle mani contro il nano sotto shock e Midori, prima che la situazione precipiti usa una magia per calmare Nundro. La magia ha effetto e la respirazione di Nundro si placa, le sue pupille si restringono e lascia andare Chao. Dopo pochi secondi Nundro è totalmente calmo e sembra riconoscere Gundren e Olbirek “Olbirek? Che ci fai qui? Gundren? Siete arrivati finalmente. Sono giorni che stiamo qui al riparo, abbiamo visto dei bugbear che inseguivano, ragni giganti, scheletri, fantasmi”
Chao “Tu è chi?”
Nundro “Io e Tharden, nostro fratello. È in giro. Chissà dove”
Olbirek “Da quanto tempo sei qui dentro?”
Nundro “2 giorni”
Midori “Sei stato costretto a fare qualcosa qui?”
Nundro “Non lo so, volevano prenderci a tutti i costi quindi siamo scappati. Tharden è anche riuscito ad ucciderne alcuni ma erano davvero troppi. Quando ha visto quelle strane creature gobbe con la maschera e le alabarde ci ha fatto scappare”
Olbirek “Nundro sembravi molto spaventato prima. Qualcuno ha provato ad entrare in questa stanza?”
Nundro “Si ogni tanto qualcuno sembrava passare ma è questo posto… quando si dorme si fanno dei sogni strani. Si sentono le voci dei fantasmi di questo posto. È tutto infestato! È successo un gran caos qui dentro. In questi giorni ho cercato di capire cosa fosse successo nei giorni dell’invasione e quello che ho scoperto è veramente orribile.”
Midori “Che cosa hai scoperto?”
Nundro sembra atterrito al pensiero di cosa sta per dire “Qui 500 anni fa, quando gli orchi hanno invaso le miniere, si erano nascosti numerosi minatori nani, ma gli orchi sono arrivati fin qui. I minatori sapevano di non avere scampo. Hanno pregato Dumathoin al punto tale che lui gli ha concesso di diventare delle statue di pietra animata. Capite? Questi pezzi di pietra per terra, sono i pezzi di quei minatori dopo che hanno combattuto i loro assalitori” Il racconto di Nundro si interrompe visibilmente scioccato “E poi, credo che siano esplosi è hanno ucciso tutti quelli che avevano intorno”
Chao pur conoscendo alcuni contrappassi della magia e dei patti con le divinità rimane visibilmente scettico. Nundro lo nota e cerca di dare una spiegazione “Io credo che desiderassero così tanto di uccidere i loro assalitori da rimetterci anche la vita per averne la possibilità. Forse erano così accecati dall’odio che Dumathoin gli ha concesso quest’ultimo desiderio”
Chao indica il pezzo di chiave “Quindi questo sarebbe un frammento?” Il pezzo di chiave ha la forma di un triangolo con dei simboli tondeggianti in rilievo su una delle facce.
Midori “Nundro non sei più da solo, vieni con noi, sarai al sicuro”
Nundro “Io non posso esservi d’aiuto, li fuori è pericolosissimo, non sono un guerriero come Tharden”
Olbirek “Ma potrebbe servirci una mano per orientarci in questo posto, ci saresti molto utile”
Gundren rivolto a Nundro dice “Non ti offendere fratello, ma tu sei una palla al piede”
Midori “Non possiamo però permettere che Nundro resti qui da solo, non è sicuro”
Chao “Forse è più al sicuro qui che con noi”
Gundren “Posso rimanere io”
Olbirek “Non possiamo permetterci di dividerci”
Gundren “Ma lo avete visto? È rimasto da solo chiuso qui 5 minuti ed è impazzito”
Chao “Non lo lasceremo mica, se stiamo qui in queste caverne per 2 giorni impazziremmo pure noi, dovremmo tornare prima”
Midori “Io qui non ce lo lascio”
Gundren “O rimango io qui con lui, perché tirarcelo dietro secondo me è pure peggio e lasciarlo da solo, beh, avete visto. Qui posso cercare di decodificare con calma il libro intanto”
Midori “Prometti di non avere colpi di testa? Promettete di stare qui dentro? Perchè torneremo”
Nundro “Si si, io non mi muovo da qui”
Gundren risponde a Midori un po’ mortificato “Si certo, riuscirò a tenerlo”
Midori “Riuscirai a trattenere la tua ossessione per queste miniere?”
Gundren “Adesso ho una cosa da fare su cui mi voglio concentrare”
Chao da il pezzo di chiave a Midori
Midori “Abbiamo un disperato bisogno di fidarci di te Gundren. Non te ne approfittare”
Gundren “No, non lo farò”
Midori “Noi abbiamo ancora un drago e un pazzo criminale da affrontare. Cerca di stare calmo, riposa, abbi fiducia in noi, siamo dalla tua parte. Se incontreremo Tharden cercheremo di riportarlo qui”
Prima di uscire però, Olbirek si toglie un piccolo dubbio, si avvicina a Nundro, gli mette una mano su una spalla, gli fa un sorriso e gli lancia una testata e a differenza del falso Nundro, il cugino risponde alla maniera dei Rockseeker.
“Buongiorno anche a te cugino” risponde Nundro
“Ci chiuderemo qui dentro” afferma Gundren
Portate con voi la mappa disegnata da Gundren e meglio descritta da Nundro. Ora potete cercare gli altri pezzi di chiave autonomamente. Accendete una torcia e continuate il vostro cammino.
Vi dirigete verso est dove si sentiva lo scroscio d’acqua. Dopo una breve scalinata verso il basso, il corridoio si apre in una grande grotta con un’ampia spaccatura. Un ruscello esce dalla parte nord e in una cascata precipita nella spaccatura formando un lago. Più oltre ad est, rasentando un muro per non cadere nella spaccatura, c’è un canale asciutto. L’acqua del laghetto è ostacolata da una diga di sassi depositati dalla corrente. Da qualche parte non visibile l’acqua defluisce dal laghetto altrimenti traboccherebbe. Accanto al canale asciutto c’è una vecchia leva molto inclinata. Dalla mappa vedete che ci sono ancora almeno 3 zone che non avete visitato nel lato est. A sud c’è un muro di metallo ben diveso da quelli che avete visto finora. Il canale passa attraverso il muro di metallo in una bassa apertura che un tempo doveva essere chiusa da una grata ma le cui sbarre ora sono state divelte. A nord sentite il rumore della cascata che riempie il laghetto. Risalite il laghetto verso nord fino a raggiungere il lato ovest della cascata e trovate un antico ponte di pietra sommerso dal livello dell’acqua del lago e anche sotto il getto della cascata. Praticarlo è impossibile senza essere spinti via dall’acqua. Chao lancia mano magica per vedere cosa ci sia oltre il ponte e trova una caverna molto buia e stretta che sembra portare in un’altra zona. Chiedete a Davino di tirare la leva accanto al canale ma anche con l’aiuto di Olbirek muovere la leva è molto difficile come se ci fosse qualcosa che la ostacola o che blocca il suo meccanismo. Dopo altri tentativi la leva si smuove e un grosso pannello si alza dal fondo del canale sotto il letto di sassi. Il grande pannello si solleva a compasso come a formare un muretto che solleva i sassi e li fa scivolare nel laghetto. La leva viene lasciata e torna al suo posto così come il grosso pannello. Il canale si è liberato e l’acqua torna a fluirvi dentro. Lentamente il livello dell’acqua del lago si abbassa, il ponte si rivela e diviene praticabile. Il canale si riempie d’acqua che si riversa oltre il muro di metallo. Il ponte è un unico pezzo di pietra, probabilmente scolpito direttamente nella roccia e si vede la caverna oscura sull’altro versante. L’attraversate lentamente riuscite a vedervi tra voi anche se i muri e il pavimento della caverna sono totalmente neri. I muri sono estremamente frastagliati pieni di incavi e ombre. Una curva a gomito va verso destra e non vi accorgete di 5 uccelli stigei che vi attaccano a sorpresa. Riuscite a liberarvi facilmente da queste grosse zanzare carnose e proseguite.
Poco dopo uscite dalla caverna e accedete ad una immensa grotta. Vi trovate su una balconata che da a strapiombo su un grande lago dentro la montagna. L’acqua si infrange ritmicamente sulla piccola scogliera sotto la balconata. Comprendete da cosa sia prodotto l’eco che da il nome alle miniere. Il grande lago si estende per decine di metri fino a perdersi nell’oscurità. Il tetto della grotta sembra pieno di stelle che continuano a muoversi come migliaia di riflessi di piccoli specchi che baluginano nell’oscurità. Capite che la volta della grotta è tappezzata da cristalli di quarzo come se foste dentro ad un gigantesco geode. Vi trovate nella cosiddetta Volta Stellata descritta nella mappa di Gundren. Secondo la mappa, in mezzo al lago dovrebbe esserci un pezzo di chiave ma vedete solo una nebbiolina spettrale debolmente illuminata. Puntate lo sguardo verso la nebbia, intravedete un grosso sasso, una sorta di scoglio. Appena vedete lo scoglio, sentite una fragorosa risata mista ad un urlo e la nebbia, inizialmente poco illuminata praticamente esplode in una fiammata. Al suo posto vedete un teschio fiammeggiante che vi urla contro. Vi viene in mente lo scheletro di Urmon senza testa e il racconto di Reidoth sulla sua morte tra le urla di dolore e vi convincete che si tratti proprio del bisnonno di Gundren e Olbirek.

### Parte 5 – il teschio di Urmon
Il teschio si tiene a debita distanza e vi bersaglia con strali di fuoco che vi danneggiano sensibilmente. Midori e Vircan riconoscono alcune caratteristiche del teschio, Midori ricorda che certi non morti presi da una maledizione devono essere benedetti con dell’acqua santificata o che si debba scacciare la maledizione che li affligge. Vircan ricorda come affrontare questa creatura e quali sono le sue forze e debolezze. Ogni tipo di attacco non magico viene praticamente assorbito ma le vostre risorse di magia sono più che sufficienti per danneggiarlo gravemente. Midori davanti ad un nemico giurato, invoca Lathander e infligge una punizione radiosa al teschio. Il teschio, forse preso dalla rabbia per il danno urla ancora più forte, raggruppa le fiamme che lo circondano e ve le lancia insieme in una grande palla di fuoco che vi colpisce tutti. Chao preso dalla sorpresa, cade ma viene prontamente curato e risponde con 3 dardi magici che fanno vibrare il teschio in un ultimo urlo. Il teschio si scaglia sul muro di roccia accanto a voi e non sembra del tutto inerte. Midori  versa una boccetta di acqua santa sopra al cranio e quella debole luminescenza attorno alla sua superficie sparisce. Vi sembra di sentire nell’eco delle onde un debole “Grazie”. Dall’interno del teschio che inizialmente sembrava vuoto, esce una stranissima pietra. Non è grande più di un pugno, è nera e screziata come se fosse di ossidiana ed ha delle stranissime venature dentro le quali vedete una sorta di flusso di colore verde brillante. Il flusso sembra quasi liquido e scorre lungo le venature della pietra senza colare da nessuna parte. Midori cerca di comprendere la natura magica della pietra, se possa avere qualche influsso. La pietra non risulta ne buona ne malvagia ma è comunque evidentemente un oggetto magico. Midori usa un fazzoletto per non toccare direttamente la pietra e la avvolge facendo attenzione a non farla vedere a Davino. Midori non sa ancora se fidarsi di lui. La pietra è calda anche attraverso il fazzoletto.
Midori si rivolge verso Vircan mostrandogli la pietra “Dovrebbe essere finita, ma questa non l’avevo mai vista ancora”
Vircan annuisce, anche lui non aveva mai visto nulla del genere. Capite che il teschio non era umano ma molto probabilmente nanico e oltre alla pietra non aveva altro.
Midori suppone che sia il teschio di Urmon e lo da ad Olbirek avvolto in un pezzo di stoffa.
Chao a distanza, cercando di capire lo stato delle sue ferite e con le sopracciglia bruciacchiate chiede se sia tutto a posto quando Vircan, Olbirek e Midori confabulano. Anche Midori è preoccupata dello stato dell’amico e usa parole di conforto. “La benedizione finale ha definitivamente rimosso la maledizione e le sue ultime parole sono state di ringraziamento”
Olbirek con la testa rivolta verso il teschio annuisce, porge le mani per prendere il teschio e non dice nulla.
Dopo un breve riposo, andate alla ricerca del pezzo di chiave. Intravedete una statua sullo scoglio più o meno dove si trovava il teschio. Girate attorno alla scogliera fino a trovare un posto con l’acqua non troppo alta. Per precauzione usate funi e un rampino improvvisato per evitare di essere portati via dalla corrente ma Chao, dopo qualche difficoltà riesce a raggiungere la statua sullo scoglio. La corrente è molto forte e rischia di farvi cadere più volte ma recuperate anche questo pezzo di chiave.
Vi rimane di trovare il pezzo di chiave nella caverna fungina e quello del lago della banshee ma per avere quest’ultimo dovete liberare il cosiddetto Falco Nero. Tuttavia avete subito molte ferite nell’ultimo combattimento e trovate più sicuro tornare nel tempio da Gundren per riposare benchè non dovrebbe essere troppo tardi.
Tornate nella zona del canale ora pieno d’acqua che scorre verso l’interno della grata rotta. Non riuscite a capire bene il funzionamento della leva e del pannello ma rimandate l’analisi a dopo un buon riposo.
Tornate al portone del tempio, chiuso dall’interno da Gundren. Olbirek bussa ed esclama “Gundren! Sono io!”
dall’altro lato rispondono “Io chi?”
La domanda lascia basiti un po’ tutti
Olbirek “Io, tuo cugino”
Gundren “Quale? Ne ho tanti”
Olbirek da altri 2 pugni al portone
Midori ha un attacco di riso isterico
Chao ha bisogno di conforto
Olbirek inspirando profondamente per trovare la calma esclama “Gundren apri”
Gundren “Perchè? Come faccio a sapere che sei chi dici di essere?”
Midori si rivolge a Olbirek “In fondo ha ragione, dopo tutto ciò che abbiamo visto, cerchiamo di capire. Digli che abbiamo trovato il teschio di Urmon, così si convince, forse”
Olbirek “Gundren abbiamo trovato il teschio di Urmon e abbiamo un altro pezzo della chiave, aprici per favore”
Sentite come se la stessa porta fosse in dubbio se aprirsi
Chao in preda alla stanchezza pensa di bestemmiare Dumathoin ma si limita ad un “Per Dumathoin apri il portone!”
Olbirek fa scostare gli altri e prende la rincorsa per caricare il portone. Olbirek si infrange sul portone che è comunque molto resistente e fa cadere a terra il nano.
Gundren apre la porta dicendo “Non c’era bisogno di fare così però”
Chao si butta su un giaciglio 
Gundren “Cosa è successo? Come è andata?”
Chao “Abbiamo trovato il tuo bisnonno”
Olbirek “Abbiamo una certa sicurezza di aver liberato lo spirito di Urmon. Era un grosso teschio che fluttuava”
Gundren “Io sto continuando a studiare le sue cronache, ma certe cose non hanno senso. Sono molto diverse da quelle che ci ha tramandati in famiglia. Sembra una storia diversa.”
Olbirek “Che cosa intendi”
Gundren è confuso e non riesce a mettere insieme le parole “Non so ancora spiegarlo perché io ho studiato che Urmon era uno dei fondatori del Patto di Phandelver, ma in questo libro sembra che sia un normale minatore, non capisco” Gundren sembra molto perplesso e anche intristito ma continua la sua esposizione “Continuo a non spiegarmelo. In questo diario Urmon parla degli scavi, di ciò che trovavano, dei Tresendar che stavano cercando di dare lustro a Phandalin. Poi però le cose sembrano cambiare molto rispetto a quello che sapevo”
Chao “Però non è l’eroe che tu pensavi?”
Gundren è in difficoltà a rispondere a questa domanda e per un attimo guarda in cagnesco Chao come se lo avesse offeso mortalmente ma si contiene perché comprende, da qualche parte che Chao abbia ragione.
Gundren continua “Ad un certo punto è come se Urmon nutrisse un forte risentimento, forse invidia, verso praticamente tutti. Verso i Tresendar, verso Phandalin e credo anche verso Nezznar, il Ragno Nero.”
Midori “Lo conosceva?”
Gundren “Sembra di si. Qui ne parla come di un consigliere della corte rispettato da tutti. Nezznar il drow. Ma non sembra che Urmon si fidasse di lui ma tra nani e drow non c’è mai stato buon sangue”
Chao “Ma noi non abbiamo testimonianze dirette del ruolo di Urmon all’interno delle miniere?”
Gundren “No, le uniche che abbiamo sono proprio le sue. D’altronde lui è stato praticamente uno dei pochissimi a scampare alla distruzione delle miniere e de facto è diventato lo storiografo principale. In famiglia ci siamo tramandati dei diari più personali.”
Chao nel cercare di mettere ordine in questi pensieri ma troppo esausto, sprofonda in un sonno praticamente comatoso.
Midori “Gundren abbiamo bisogno del tuo aiuto. Dobbiamo raggiungere un luogo specifico di questa miniera. È la parte della forgia”
Gundren “Si, certo. Ci sono 2 o forse 3 porte per arrivarci. La porta chiusa del crocevia che andava ad est ma che poteva essere aperta solo dall’altro lato e un’altra che si trova più o meno dove eravamo all’inizio, vicino alla sala della battaglia. Ma ricordo che c’era anche un corso d’acqua che entrava nella forgia, per dare energia alle macchine”
Midori “Era un corso d’acqua navigabile?”
Gundren “No, non credo, dovrebbe essere un piccolo canale alto non più di 2 metri”
Olbirek “Non c’è un modo allora? Voi conoscete bene questo posto”
Nundro prende la parola “Si ci siamo stati un qualche giorno fa prima che ci trovassero, quando abbiamo fatto la prima esplorazione. Il canale era in secca, ci si poteva passare a piedi”
Midori “oops”
Olbirek “Si poteva”
Nundro “Perchè, non si può più?”
Midori “Lo si può riportare in secca dopo aver tirato la leva?”
Nundro “Avete tirato la leva? Funzionava ancora?”
Midori “Ci è servito attraversare un ponte sommerso da una cascata”
Nundro “Oh, quindi l’acqua è passata al canale?”
Midori “Si, per questo chiedevo se fosse navigabile”
Nundro “No, penso di no, l’acqua non sarà così alta e l’argine non è più alto di 2 metri. Strano, pensavo che ci fosse anche un blocco dell’acqua, anche per spegnere i meccanismi della forgia. Era una buona fonte di forza motrice”
Midori “Ci siamo divertiti a indovinare una sequenza utile a levare i sassi che ricoprivano il canale. Dobbiamo bloccare il flusso d’acqua per passare?”
Nundro “Non lo so, non ho mai toccato quel meccanismo. La leva doveva servire appunto ad aprire e chiudere il flusso dell’acqua nel canale”
Midori “Quindi se noi lo abbiamo aperto, ci deve essere un modo per chiuderlo”
Nundro “Li c’è solo una leva. Forse è rotta e non si blocca correttamente. Pensavo che si fermasse da un lato e dall’altro ma sono passati più di 500 anni”
Midori “Quindi ora anziché bloccarsi torna indietro da sola”
Vircan “Credo che intanto abbiamo bisogno di riposare dopo l’ultimo incontro”
Midori “Si, dobbiamo riprendere le forze e potremmo aver bisogno di tutte le energie per ciò che troveremo nella forgia. Dobbiamo fare un favore ad un’amica”
Gundren non sembra capire di chi si tratta “Chi?”
Midori “Abbiamo trovato la moglie di Tresendar. Ci ha chiesto un favore per poter liberare tutti gli spiriti imprigionati qui”
Gundren “La banshee? Lei sarebbe Illelean Misthand? Ci sono cose in questo diario che riguardano anche lei”
Midori “Cosa dice?”
Gundren “Urmon era convinto che la moglie di Aldith Tresendar, Illelean Misthand, un’elfa di grande bellezza, fosse incinta ma del figlio non si è saputo più nulla. Si è mormorato di qualche scandalo a corte ma ad un certo punto il diario diventa piuttosto caotico e sto ancora cercando di ricostruire quello che c’è scritto. A volte Urmon sembra che volesse scrivere una cosa e poi a volte ne dice una totalmente diversa. È difficile capire quale sia la verità”
Midori “Probabilmente la maledizione piano piano si sia fatta strada nel suo spirito e questo diario ne è la prova. Probabilmente in alcuni momenti scriveva ma non era lucido”
Gundren “Ma la maledizione avrebbe dovuto colpirlo dopo l’invasione degli orchi, credo”
Midori “Questo diario risale interamente a prima?”
Gundren “C’è anche una parte successiva ma è la parte che c’è in mezzo che è un caos e c’è anche una parte che riguarda la vecchia druida”
Midori “Reidoth”
Gundren “E qui c’è un’altra cosa molto strana. C’è una vecchia Reidoth anche prima dell’invasione oltre a quella giovane che ha incontrato dopo. Sto avendo grandi difficoltà nel capire il senso delle varie parti. Si, Urmon è stato sicuramente OSSESSIVO con i suoi figli per cercare di tramandare le sue memorie, ma forse è colpa della maledizione. Devo studiare meglio questo libro”
Midori “Gundren, tu puoi fare una magia per deviare il corso d’acqua nel canale?”
Gundren “No, questi poteri che uso sono un po’ come dire, erratici. A volte chiedono uno scotto e hanno dei risvolti poco piacevoli quando non si sa bene cosa si fa”
Midori “Allora dobbiamo trovare un altro modo”
Olbirek “Midori, possiamo riprovare a usare la leva, da li capiremo cosa fare”
Midori “Si, sono d’accordo, torneremo li e tireremo la leva”
Olbirek “Prima di crollare dalla stanchezza, cosa sapete dirci della Caverna Fungina? Cosa ci può aspettare li?”
Nundro prende la parola “Abbiamo provato ad entrarci. Ci sono 2 accessi, uno si trovava nella sala della battaglia, in mezzo agli scheletri e poi ce n’è un altro più a nord alla fine del grosso corridoio. L’aria è irrespirabile li dentro è tossica, ed è pieno di rovi che ti ostacolano.”
Olbirek “Quindi ci siete entrati?”
Nundro “Solo pochi metri per dare un’occhiata ma appena abbiamo sentito i polmoni bruciare ci siamo allontanati. Ma la statua è li, l’abbiamo vista. C’è una debole luminescenza li intorno. Sembrano vapori o spore luminose”
Olbirek “Forse quelle sono la causa della tossicità dell’aria. Dobbiamo eliminarle”
Sentite la stanchezza chiedere pegno nonostante non sia tardi e non sapete quali altre fatiche e pericoli vi aspettano. Decidete di fermarvi e riposare. Durante il riposo non potete però non notare vari rumori provenienti da dietro al muro alle spalle della grande statua di Dumathoin. Sembra che qualcosa strisci dietro ai muri.

### Parte 6 – La forgia nanica
I rumori inquietanti accompagnano il vostro riposo. A volte si sentono passi o bussare lungo i muri oltre allo strisciamento e ogni volta Nundro si raggomitola nel suo giaciglio per la paura. Nonostante ciò vi risvegliate ritemprati e non ci sono stati problemi degni di nota. Vircan, Gundren e Nundro stanno parlando tra loro e cercando di comprendere meglio il libro di Urmon. Riflettete sul da farsi e se andare verso la forgia o verso la Caverna Fungina. Andare verso la caverna significa tornare alla Sala della Battaglia piena di scheletri oppure cercare l’altra entrata che vi diceva Nundro.
Durante la colazione vi fate dire da Nundro a cosa corrispondono i vari ingressi e uscite ai bordi della mappa ma sembra che non siano praticabili, bloccati o crollati.
La Forgia degli Incantesimi è solo una parte delle fucine e ci sono alcuni alloggi dedicati ai maghi.
Discutete in maniera piuttosto confusionaria su quale strada sia migliore ma alla fine vince l’idea di Olbirek di riprovare e sperimentare la leva del canale per evitare di trovare problemi lungo la strada verso la Sala della Battaglia.
Intanto Davino guarda la statua di Dumathoin con attenzione. Midori gli chiede perché questo lo interessi così tanto. Davino “Questa statua mi ricorda qualcosa. Nei dintorni di Phandalin ce ne sono alcune, sui percorsi delle varie miniere ma la maggior parte sono distrutte, questa invece è in ottimo stato a parte questo buco dietro il tallone destro”
La statua presenta un buco irregolare dove descritto da Davino, ci entra a malapena una mano e non ci sono tracce di altre cose. Non ci sono scheggiature intorno. Sembrerebbe che sia stato creato appositamente, forse per nasconderci qualcosa.
In mancanza di altri indizi lasciate correre e raccomandate a Gundren e Nundro di rimanere li ad aspettare Tharden se questo tornasse.
Discutete ancora di quale zona esplorare per entrare nella fucina e dopo varie discussioni tornate alla leva. Il canale è pieno d’acqua che scorre verso l’interno della fucina e copre totalmente l’apertura. Si direbbe impossibile da attraversare in sicurezza a senza rimanere in balia della corrente dovunque essa porti. Olbirek usa la leva con un certo sforzo e un grosso pannello si innalza dal fondo del canale bloccando l’accesso all’acqua. L’acqua nel canale diminuisce rapidamente mentre quella del laghetto si alza. In poco tempo la pressione dell’acqua è tale da rendere difficile mantenere la leva stabile. La leva non ha nessun blocco. Quando Olbirek lascia andare la leva, questa torna nella posizione originale e il pannello torna sul fondo del canale lasciando fluire nuovamente l’acqua al suo interno. Senz’acqua il canale è attraversabile. La pressione dell’acqua diventa notevole quando il canale si svuota e non c’è un modo per bloccare la leva. Non ci sono punti dove legare una corda che tenga ferma la leva. Architettate uno stratagemma per tenere la leva ferma e bloccarla con un chiodo da scalata. Un paio di tentativi vanno a vuoto ma il gruppo riesce a bloccare la leva con il pannello alzato. Il canale si svuota e Chao, Vircan, Olbirek e Midori riescono ad introdursi nel canale e sgattaiolare nelle fucine.
L’ambiente è freddo e buio, ci sono dei cadaveri lungo il canale. Arrivate a delle grosse ruote che occupano tutto il passaggio del canale e che probabilmente venivano usate per dare energia cinetica ai macchinari delle fucine. Chao va in avanscoperta risalendo il canale. Le fucine sono fredde. Tutta la stanza sembra un blocco di metallo, muri, pavimenti e l’enorme forgia. Attorno ad essa, ci sono vari carrelli arrugginiti con minerali non raffinati e alcuni binari rotti. Numerosi cadaveri sono a terra, alcuni in armatura. La grande forgia è buia e fredda. Intanto anche gli altri risalgono il canale. C’è un enorme mantice malridotto a terra che forse una volta era collegato alle ruote e alla forgia.
Sentite il flusso dell’acqua riprendere, il pannello è calato, le ruote tornano a girare.
Il freddo nella grande stanza è molto intenso, quasi innaturale e del vapore si forma dal respiro. Cumuli di carbone si trovano in giro, insieme ad incudini sparse.
Vircan si mette in una posizione più avanzata per prevenire e parare eventuali attacchi.  Non riuscite a vedere a più di una decina di metri di distanza. Ogni passo è pesante per il freddo e per la durezza del pavimento. C’è solo una flebile luce proveniente da delle vecchie lanterne probabilmente magiche. Si intravedono delle porte che sembrano portare ad altrettante stanze. Da uno spiraglio tra 2 battenti di una grande porta si intravede uno spiraglio di luce più intensa. Ai lati di questo portone ci sono due statue di guardiani che sembrano sorvegliare. I muri di questa stanza sono ben diversi dal resto della forgia, sono molto più eleganti e colorati, con linee molto più raffinate e tonde rispetto al resto dell’architettura squadrata e grigia. 
Sentite dei versi disumani e dei movimenti lenti intorno a voi, ci sono degli zombie che si stanno lentamente avvicinando. La lotta è lunga e vi ricorda quella della Sala della Battaglia. Gli avversari non sono troppo complicati o potenti, sono tra le creature non morte meno dotate e potenti ma continuano ad arrivare da ogni angolo. Sono sgherri sotto il controllo di una mente più potente, probabilmente proprio il mago che state cercando. La battaglia si sposta in varie parti della sala finanche dentro ai carrelli. Vircan para più colpi che può per difendere i compagni e viene curato anche da Midori. Olbirek non ha alcuna pietà nell’usare la sua ascia contro le creature senza mente. Chao usa con perizia lo stocco prestato da Linene. Davino tenta di proteggere le retrovie con le sue tecniche marziali Vircan usa le sue punizioni divine che riecheggiano nelle pareti di metallo. Usate le vostre capacità e provate nuove tattiche. I non morti però continuano ad arrivare dall’oscurità circostante e non potete tornare indietro dal canale pieno d’acqua. Il freddo si sta intensificando. Non potete affrontare zombie all’infinito. Forse è il momento di avanzare e andare oltre. Intravedete una debole luce sul fondo della grande sala. Chao, approfitta di un momento con pochi avversari, per scattare in avanti a vedere cosa c’è e avvertire gli altri. Dopo aver attraversato buona parte della stanza, Chao arriva in una zona con delle incudini e delle piccole forge dove si batteva il metallo. Il freddo è ancora più intenso e la luminosità che si vedeva in lontananza è più forte. Chao vede la fonte della luminosità e del freddo e ne è terrorizzato. Chao non se ne accorge ma il suo urlo di terrore riecheggia per la stanza mettendo in allarme il resto del gruppo che non sa cosa ha trovato.
Mentre il resto del gruppo affronta altri avversari, il piccolo Chao torna indietro come un proiettile tornando praticamente al punto di partenza.
Gli zombie si fermano e un essere etereo, spettrale, fluttuante che sembra vestito come un mago esce dall’oscurità. Midori si rende conto che si deve trattare proprio del mago Mormesk, il creatore della maledizione che ha assoggettato tutti.
Mormesk si avvicina a voi fluttuando, con le mani dietro la schiena. Si intravede uno sguardo severo e giudicatore nel suo volto scarnificato, come se stesse ispezionando i suoi possedimenti.
Poi si innalza quasi volando sopra uno dei carrelli. Dalle sue vesti esce vapore freddo. Guardandovi con sufficienza inizia a parlare “Cosa fate nel mio territorio? Perché disturbate il nostro sonno?”
Midori vedendo davanti a se un nemico giurato del suo credo prende subito la parola senza esitazione “Hai imprigionato in una sofferenza eterna un’immensa quantità di povere anime, costringendole a vivere qui come se fossero relegate in Avernus. Noi siamo qui per porre fine a tutto questo. Nel nome della Luce”
Mormesk replica con voce ferma che non ammette incertezze “La Luce. Altisonante. Le creature che sono qui hanno giurato di servirmi e di proteggere questo luogo per l’eternità. Ed è solo grazie a me se abbiamo respinto l’invasione, l’attacco del Traditore. Vi posso offrire ciò che ho offerto a tutti gli altri se volete salva la vita. Datemi qualcosa di vostro e dimenticate tutto questo e andate per la vostra strada. Nulla di questo luogo deve essere toccato. Oppure rimanete qui e servitemi per l’eternità”
Midori continua “Non accetteremo nessun accordo con te. Siamo qui per porre fine alle tue angherie e liberare gli schiavi che stai costringendo ad obbedirti”
Mormesk non è minimamente turbato dalle parole di Midori “Io non costringo nessuno. Tutti coloro che sono qua hanno firmato per essere qui, hanno giurato di essere ai miei ordini. Che sia nella vita, che sia nella morte questo ha poca importanza, il Patto sarà rispettato. Giungete presto ad una decisione, la mia pazienza si sta già esaurendo. Datemi qualcosa di vostro oppure rimanete qui all’eternità, insieme a questi schiavi, come li hai chiamati”
Midori non spreca altre parole, ogni discorso sembra essere inutile, quindi sputando metaforicamente in faccia a Mormesk, lancia una fiamma sacra sul mago non morto.
Mormesk subisce l’attacco e pronuncia le parole “Avete deciso dunque. Risorgete spettri! Risorgi Falco Nero!” Gli zombie rimasti ritornano a muoversi, altri due spettri si palesano da sopra la grande fucina e uno dei cadaveri a terra, un essere umano in armatura nera e una spada spettrale si rianima proprio alle spalle di Chao, l’halfling avverte la presenza che incombe su di lui e impreca. Olbirek sembra eccitato all’idea di avere davanti dei nemici degni.
Il combattimento riprende, molto più intenso e difficile. I colpi degli spettri possono essere letali e spietati e Mormesk riesce a comandarne continuamente. Il Falco Nero, un cavaliere decaduto, non risparmia attacchi precisi ai suoi avversari.
Nel frattempo dalla stanza da cui proviene lo spiraglio di luce, arrivano delle curiose frasi pronunciate da una voce che sembra un raschio ed ha poco di umano “E dai muovetevi sfaticati!”
Midori subisce un attacco di Mormesk. Il gelo della sua mano spettrale sembra portare via il calore e le energie vitali di Midori il cui respiro diventa pesante e difficile.
La voce proveniente dalla stanza continua ad esclamare cose apparentemente senza senso “Oh ma insomma cos’è questo casino?”
La battaglia infuria e sentite arrivare sempre più spettri
Olbirek si concentra sul Falco Nero che non ha il tempo di sfoggiare le sue abilità e cade giù sotto i colpi del nano furioso.
La battaglia imperversa su di voi e i nemici continuano ad aumentare: zombie, ghoul, spettri e ovviamente il Wraith Mormesk che tira le fila.
Vi concentrate su di lui prima che i suoi sgherri vi abbattano. L'ultimo colpo di Chao sferrato con lo stocco magico alle spalle del Wraith forse colpisce un punto nevralgico, un nucleo. Mormesk si gira verso Chao e sembra pronunciare: "Maledetti Alderleaf" e guardando tutto il gruppo continua dicendo "È quindi arrivato il termine del mio servizio? Qualcuno rimarra comunque a sorvegliare."
Tutte le creature non morte si trasformano in piccole luci fluttuanti, compreso ciò che era il corpo del Falco Nero. Le luci danzano intorno a voi ma non sembrano ostili o che abbiano intenzioni in generale. Per qualche secondo sembrano danzare intorno a voi e poi fluttuano verso l'alto fino a scomparire nel soffitto di pietra tra le stalattiti. Forse vi hanno ringraziato. Vi accorgete che la luce che si trovava sul Falco Nero, non va verso l'alto ma va verso una delle pareti trapassando i muri.
Sentite dei rumori in lontananza, serrature che sembrano sbloccarsi e subito dopo quella strana voce che avevate sentito durante lo scontro con Mormesk, solo che ora capite che non è una vera voce perché la sentite solo nella mente, un po' come quando Ssarnak vi parlava nel Maniero Tresendar.
Notate che non ci sono corpi, compresi quelli degli zombie, sono tutti polverizzati.
La Voce: "Ah finalmente è tutto finito? Si può tornare a lavorare? Su voi, scansafatiche, datevi una mossa."
Olbirek si dirige verso la porta che da cui proviene una luce che esce dallo spiraglio aperto.
Vircan: "Ma non è una vera voce, la sento solo nella tesa"
Midori: "Si come le prime volte che parlavamo con Ssarnak"
Davino: "Cosa avete sentito?"
Chao spiega a Davino che loro sentono una voce che si lamenta perché lo distraggono dal lavoro e che contemporaneamente sta incitando qualcuno a fare più in fretta però loro lo hanno sentito solo come un pensiero nella testa. 
Olbirek sbircia nello spiraglio dei 2 battenti. La grande porta è molto malridotta, come se i cardini fossero stati fusi e i battenti estremamente anneriti e bruciati. Si vede qualcosa muoversi e il posto sembra molto pulito, illuminato, con una fiammella che si muove e fa muovere le ombre.
Olbirek spinge i battenti della porta che si apre con grande rumore. I battenti sono molto pesanti ma i cardini sono robusti nonostante la vecchiaia ma si aprono.

### Parte 7 - La Forgia degli Incantesimi
Sentite un odore pungente. Ci sono affreschi alle pareti, molto consumati dal tempo che forse ritraggono dei nobili e rune luminose disposte in maniera precisa e simmetrica. È un posto molto diverso dalle fucine all'esterno. È molto elegante e l'architettura sicuramente non è nanica, ci sono pochissime cose squadrate e lo stile sembra elfico.
Entrando capite che si tratta di un grande laboratorio. Tavoli di pietra massiccia e scolpita, strumenti di precisione probabilmente ma che sono tutti rotti. In fondo alla stanza c'è una specie di fontana un po' inclinata con una fiammella che emette una luce eterea in cima anziché un getto d'acqua. La base della fontana poggia su una doppia vasca che però è spaccata da una crepa che parte dal fondo del muro. Una delle vasche è vuota e secca, mentre l'altra ha un rivolo di liquido viola scintillante che scorre lentamente verso verso il centro, proprio sotto la base della fiammella.
Al di sopra della fiammella, a qualche metro d'altezza si trova un blocco di pietra che ha delle rune impresse sopra ed è sospeso da 4 catene. Le catene a loro volta arrivano ai muri e si infilano in una guida metallica che scorre orizzontalmente tramite ingranaggi.
Da dietro il crogiolo fluttua qualcosa. Una creatura sferica di circa un metro di diametro, con 4 tentacoli. I tentacoli escono dalla parte superiore del globo. Alla fine dei tentacoli ci sono altrettanti occhi. Un occhio di questi tentacoli vi vede e subito dopo gli altri 3 si girano verso di voi.
La creatura si muove da dietro il crogiolo e si palesa.  Il globo, un po' scaglioso e irregolare ha un occhio che ricopre metà della faccia che vi guarda e subito sotto una bocca enorme con più file di denti aguzzi. 
Guardando la creatura avete un'idea di cosa si tratti ma Davino, con gli occhi sgranati esclama: "Non si vedono degli Spectator tutti i giorni".
Lo spectator, una sorta di cugino minore dei più celebri beholder, vi scruta con i suoi 5 occhi. Chao ha una certa idea di cosa si tratta dato che si racconta che a Waterdeep, un beholder è dietro a tutto il crimine organizzato della città e sa che gli spectator possono essere "cattivi clienti".
Lo Spectator si avvicina lentamente a voi e vi saluta sempre con il pensiero: "Salve. A cosa debbo l'onore? Non erano previste visite oggi, anche se non ricordo più che giorno è."
Midori: "Abbiamo visto una luce uscire dai battenti della porta e ci siamo incuriositi, non volevamo disturbare."
Spectator: "Be, qui ci sarebbe tanto lavoro da fare... però sono circondato da scansafatiche". Lo spectator continua ad incitare qualcuno intorno a se, qualcuno che non vedete.
Olbirek: "Con chi parli?"
Chao fa un passo indietro.
Spectator: "Con quegli scansafatiche. Mi hanno detto che sono in pausa, motivi sindacali hanno detto. Boh"
Olbirek: "Dove sono?"
Lo Spectator punta i suoi tentacoli verso alcuni angoli della stanza, puntando direttamente su alcuni scheletri a terra vestiti da maghi.
Midori un po' inorridita: "Si... decisamente motivi... sindcali"
Spectator: "Boh, non lo so. Ho l'ordine di sorvegliarli ma è da un po' che va avanti così, cioè, non va avanti affatto e qui non passa nessuno a parte i rumori li fuori. Ma torniamo a noi. Per quale motivo siete qui? Non fatemi perdere troppo tempo"
Passò qualche lunghissimo secondo, nessuno sapeva come rispondere. Davino non sembrava capire cosa stesse accadendo.
Spectator guardando Olbirek "Ma noi ci conosciamo? Ah! Mastro Urmon, cosa ci fate qui?"
Olbirek inizia a balbettare qualcosa ma Midori si volta verso di lui cercando di fargli capire di stare al gioco.
Olbirek risponde cercando di impostare la voce: "Siamo venuti a controllare lo stato dei... lavori."
Lo Spectator sembra convinto dalle parole di Olbirek e risponde: "Ah certo, certo. Un'ispezione a sorpresa, mi rendo conto, fate pure. Gli altri 3 invece chi sono?"
Olbirek sempre con la voce impostata: "Sono miei colleghi, non ci far caso."
Spectator: "Oh, prego, accomodatevi, qui è tutto in ordine, a parte gli scansafatiche"
Olbirek fa spallucce a Midori: "Perché no?"
I due si mettono d'accordo nel cercare di essere discreti
Spectator: "Accomodatevi, ma non toccate niente mi raccomando! Io ho gli occhi buoni"
Olbirek si avvicina ad una cassa vicino ad uno dei cadaveri mummificati.
La stanza, oltre alla crepa per terra e ad alcuni oggetti chiaramente distrutti dal tempo è davvero in ordine. Capite di essere in quello che fu un luogo mitico: "La Forgia degli Incantesimi".
Chao si fa avanti e chiede "Come si svolgono i lavori in questo luogo?"
Lo Spectator si avvicina a Chao e lo guarda con attenzione: "Sindaco Alderleaf! Che ci fa qua?"
Chao sgrana gli occhi ma comprende la situazione: "Sono venuto a trovare mastro Urmon"
Spectator: "Oh capisco"
Chao: "Ho approfittato di un giro di controllo e mi sta mostrando le vostre... cose. Come si lavora qui? Hai voglia di raccontarmelo?"
Spectator: "Certo, prego accomodatevi tutti quanti. Effettivamente i lavori sono andati piuttosto a rilento però non ci lamentiamo. Ogni tanto dalla fucina fanno casino, disturbano ma noi rimaniamo concentrati."
Chao: "Ma qua cosa fate esattamente?"
Spectator: "Qui è dove la magia si compie. Questa è la Forgia degli Incantesimi.". Lo Spectator fa un lento giro attorno al crogiolo e alla flebile fiamma alimentata dall'unica vasca ancora sana e continua a spiegare: "Questa fontana alimenta gli oggetti creati nella forgia nanica e, in base al progetto originale, infonde la magia più consona e la rende permanente. Qui abbiamo in 'cottura' come mi piace dire, un oggetto che ci hanno commissionato."
Chao: "Dentro quella... pietra?"
Spectator: "Si. Dentro lo stampo"
Chao: "Ah quindi quella è la 'pentola di cottura'?"
Spectator: "Esatto! Bella metafora"
Chao: "Eh, mi piace mangiare"
Spectator: "Questo oggetto è in cottura da un po', non so dire se sia pronto, e poi ne abbiamo un altro li in quella cassa. Erano stati commissionati dalla Chiesa di Helm e dalla Chiesa di Lathander"
Chao, girandosi e ammiccando verso Midori: "Lathander"
Midori fa vedere il proprio scudo con il simbolo della Chiesa di Lathander, anche Vircan fa lo stesso e lo Spectator sembra mettersi in qualche modo "sull'attenti" e cerca di "inchinarsi" per quanto possa inchinarsi un globo fluttuante.
Spectator: "Allora forse siete voi che dovete prendere gli oggetti. Mi presento, il mio nome è Ruudoox. Evocato da sir Rivernight... non so più da quanto tempo".
Chao: "Cosa dici Midori? Pensi di voler ritirare la commissione per la Chiesa?"
Midori guarda un attimo Vircan, in silenzio e poi si rivolge a Ruudoox: "Ruudoox, dal profondo del nostro cuore, vi ringraziamo per l'alta qualità dei servigi, per la vostra fedeltà e per il lavoro febbrile che siete stato in grado di controllare e portare a termine. La presenza di mastro Urmon e di Sua Grazia Alderleaf, il sindaco, se possibile ritireremmo gli oggetti commissionati"
Il sorriso di Ruudoox si allarga ancora di più, sembra onorato dalle parole di Midori e risponde: "Ma certamente. Soltanto un attimo."
Ruudoox si avvicina alla cassa a terra, punta un tentacolo verso di essa e un bagliore bluastro appare per pochi istanti attorno alla cassa e si dissolve. Subito dopo si sente un "Clack" di serratura che si apre.
Ruudoox: "Fatto. Vi chiederei se poteste prendere voi stessi l'oggetto dato che io non ho le mani e che i miei collaboratori... non collaborano.".
Midori: "Nessun timore Ruudoox".
Ruudoox: "Questo è l'oggetto per la Chiesa di Helm"
Vircan con molta attenzione apre la cesta e ciò che vede lo lascia un po' interdetto. Sta per prendere qualunque cosa ci sia nel cesto ma a distanza di pochi secondi sembra ripensare al modo in cui prenderlo, più volte, come se non fosse convinto. All'ennesimo tentativo si gira verso di voi e vi dice: "Qui c'è qualcosa di un po' strano. Vedo un oggetto ma è come se cambiasse continuamente. È una sensazione stranissima. ogni volta che chiudo gli occhi è come se lo vedessi per la prima volta, ma so che ho provato a prenderlo più volte. Sono sicuro che ci sia qualcosa, la sto per prendere, però al tempo stesso è qualche altra cosa."
Chao: "Ruudoox, sai dirci qualcosa?"
Ruudoox: "No, qui c'è l'oggetto commissionato"
Chao, cercando di darsi un tono nonostante sia coperto di sangue: "E di cosa si tratta?"
Ruudoox: "È l'oggetto commissionato"
Vircan cerca di prendere l'oggetto più velocemente possibile, prima che qualcosa cambi di nuovo e tira fuori una corazza, una parte di armatura, con un drago inciso.
Vircan sembra riconoscere l'oggetto: "Questa è la Dragonguard. Ma da quello che ho studiato... si pensava di farla costruire, molto tempo fa ma poi non è stata più fatta"
Midori: "E invece, grazie al lavoro strenuo e infaticabile di Ruudoox e dei suoi... dipendenti, come puoi ben vedere, brilla davanti ai tuoi stessi occhi."
Vircan guarda Ruudoox: "In nome della Chiesa di Helm, noi vi ringraziamo del servizio reso. Faremo buon uso di questo oggetto che salverà e proteggerà innumerevoli vite"
Con gentilezza Midori chiede a Ruudoox se può aiutarli a prendere l'oggetto commissionato dalla Chiesa di Lathander.
Ruudoox: "Stesso discorso di prima. Vi devo chiedere poteste fare da voi. Ci sono delle ruote per manovrare il paranco". Ruudoox illustra come azionare il paranco per spostare e fare scendere lo stampo e vi date da fare.
Il blocco alla fine arriva a terra, sembra uno scrigno di pietra ricoperto da rune che erano scintillanti ma ora, distanti dal crogiolo, si sono spente.
Vircan e Olbirek sollevano il coperchio del blocco e una luce proveniente dall'interno inonda la stanza.
Midori sente la luce del Sole sulla pelle ed è incredula. Una lancia evidentemente dedicata a Lathander e alla base della lama c'è incastonata una gemma luminosa che sembra ricolma di luce solare. Midori sembra riconoscerla anche se al pari dell'armatura di Vircan, anche questa lancia non dovrebbe esistere o classificato come oggetto perduto.
Midori: "Questa è Zenith. Credevo che non fosse mai stata costruita o che fosse perduta. È meravigliosa. Grazie."
Ruudoox: "Dovere. Ora però non abbiamo più commesse ma io devo attendere il termine del mio servizio."
Midori: "Giusto, Ruudoox, voi siete al servizio di...?"
Ruudoox: "Sir Rivernight. È lui che mi ha evocato. Sono vincolato qui dal mio contratto per 101 anni."
Midori: "Certamente. Volete che recapitiamo un messaggio a sir Rivernight qualora lo incontrassimo sulla strada del ritorno?"
Riflettete in silenzio su quella cifra. Ruudoox dovrebbe essere li da almeno 540 anni mentre il suo contratto durava solo 101. Avete il dubbio che lo spectator non sia esattamente ancorato alla realtà, forse per gli eventi o per l'esposizione continua alla magia del crogiolo, però ha completamente perso il senso del tempo.
Ruudoox: "Certamente. Se poteste incontrare il mio evocatore, mi piacerebbe rincontrarlo. D'altronde è stato un maestro per aver evocato lo Spectator migliore di tutti!"
Midori: "Riferiremo. Adesso vi lasciamo al vostro lavoro"
Ruudoox: "Scusate la domanda però. Mi sapreste dire in che giorno, mese e... anno ci troviamo? Giusto per aggiornare il calendario. Gli ultimi tempi sono stati un po' strani"
Capite che dovete fare attenzione a quella risposta. Olbirek e Vircan rimangono in silenzio mentre Midori e Chao si mettono a contare giorni mesi e anni per evitare di turbare troppo Ruudoox.
Midori e Chao concordano su una data non troppo distante da quella della caduta delle Miniere.
Midori: "È il 3 di Marpenoth del 961 DR"
Ruudoox sembra accettare quella data: "Ah, manca ancora un bel po' di tempo. Speriamo che arrivi qualche altra commissione. Mastro Urmon, c'è qualche altro compito? Sindaco Alderleaf, come è andata quella promozione delle 'Meraviglie di Phandalin'?"
Chao sembra in difficoltà: "Cosa vuol dire, le promozioni?"
Ruudoox: "Si, come la chiamate voi? La pubblicità."
Chao: "Ahhhh, benissimo, stanno arrivando commesse da tutti i paesi vicini, abbiamo mandato un messaggio anche a Waterdeep per pubblicizzare Phandalin e siamo in attesa di qualcuno che ci possa portare buone notizie".
Midori: "Noi veniamo da Waterdeep infatti ed elogeremo il vostro lavoro."
Ruudoox: "Questo mi fa molto piacere. Bene, qui c'è altro lavoro da fare, se questi scansafatiche si dovessero degnare di mettersi a lavorare"
Midori: "Vi auguriamo il meglio e arrivederci"
Chao: "E ancora congratulazioni"
Ruudoox puntando i tentacoli su ognuno di voi: "Arrivederci a tutti e quatrro voi"
Richiudete la porta uscendo, ancora tra l'incredulo e lo sconvolto per aver evitato pericoli, aver ottenuto importanti oggetti magici e per essere stati scambiati per altre persone, senza un evidente senso.

Siete di nuovo nella Fucina Nanica e cercate di esplorarla meglio. Il silenzio è totale se non fosse per l'eco delle onde e anche il freddo spettrale sembra diminuito.
Riflettete sul prossimo posto da visitare
Chao, incuriosito dal fatto che Ruudoox sembrava non aver minimamente notato Davino si rivolge a proprio a lui: "Ma tu hai sentito quello che è successo?"
Davino: "Non ho sentito nulla. Credo che non mi vedesse nemmeno"
Midori: "Si e questa è la cosa che mi ha inquietata di più e ti confermo che non ti vedeva proprio. Hai usato qualche tua abilità speciale per farlo?"
Davino: "Assolutamente no, nulla di cui sia a conoscenza almeno."
Chao: "Tu sei refrattario alla magia, potrebbe dipendere da quello?"
Davino: "Vi ho visto muovervi e prendere gli oggetti in maniera autonoma"
Midori: "Ma tu vedevi lo Spectator, giusto?"
Davino: "Si"
Midori: "Be, lo abbiamo un po' ingannato ma non me ne dolgo, non volevo che dopo quello che abbiamo già passato ci mettessimo a combattere con una creatura come quella. Quando siamo entrati ci ha chiesto semplicemente cosa ci facessimo li e allora ho visto l'opportunità di contrattare. È una creatura disgustosa, è una creatura che può essere feroce ma in quel momento ho pensato che sarebbe stato più sicuro per il gruppo provare a parlarci. Abbiamo visto che non era aggressivo e ha risposto a tutte le nostre domande. Ha scambiato Olbirek per Urmon e Chao per il sindaco Alderleaf. Così abbiamo continuato a imbonirlo per un po' e lui stesso ci ha detto che nella stanza erano conservati due oggetti, uno per la Chiesa di Lathander e uno per la Chiesa di Helm e così io e Vircan gli abbiamo chiesto di darceli dicendogli che eravamo proprio li per ritirarli"
Davino: "Il sindaco Alderleaf? Qelline me ne ha parlato... male. Era un suo antenato.".
Midori: "Hai detto antenato di Qelline?"
Davino: "Si, il sindaco Alderleaf era un antenato di Qelline Alderleaf"
Chao con un interesse personale conferma: "Alderleaf, esattamente"
Davino: "Si, e lei ne ha sempre parlato molto male. Quello che si narra e si tramanda e che il sindaco è stato una delle cause della caduta delle miniere. La sua famiglia era tra i fondatori del Patto di Phandelver, Qelline me lo ha detto molte volte, credo che lo odiasse davvero tanto. Durante l'invasione il sindaco si è dileguato per paura portando con se le vedette di cui era il capo, lasciando sguarnito il passaggio alle miniere. Senza quel controllo, i difensori non hanno avuto il tempo di mettersi in sicurezza."
Midori: "E poi sono arrivati gli orchi e la grande guerra"
Davino: "I discendenti del sindaco a causa di quello che ha fatto non se la sono passata molto bene. La nomea li precedeva ovunque andassero anche dopo secoli."
Midori: "Faremo delle ricerche a tempo debito, ora troviamo la strada per la Stanza Fungina".
Esplorate la zona. Entrate in un dormitorio sul lato sud della Forgia Nanica. C'è una grossa crepa che forma un tunnel che scorre oltre il muro di metallo che però è riempita con pesanti mobili di pietra accatastati, incastrati e resi praticamente inestricabili dal tempo. Non c'è segno di passaggi di persone a parte i mucchietti di cenere. Valutate la vostra posizione tramite la mappa disegnata da Gundren. Tramite mano magica, Chao riesce a vedere cosa si trova dall'altro lato. Terreno molto sconnesso, la crepa sembra essere pericolante, ci sono segni di esplosioni.
Le vostre forze sono quasi al limite dopo il combattimento con Mormesk e tentare di smuovere le macerie in sicurezza non è semplice.

Midori analizza la lancia Zenith confermando che non può essere un falso perché come tutti gli oggetti consacrati alla sua Chiesa, ha un modo specifico di essere tenuto ed usato, oltre al fatto che corrisponde esattamente a quanto riportato negli scritti. Anche il periodo in cui avrebbe dovuto essere ideata corrisponde al periodo di creazione. Prima di capirne il funzionamento esatto sarebbe occorso un po' di tempo.

Pensate al Falco Nero e al grosso volatile spettrale che aveva affrontato il drago scheletrico. Qualche puntino si unisce. Mettete insieme delle informazioni: il periodo in cui Aldith era vivo, era anche quello della prima guerra contro i Troll e a Waterdeep in quel periodo si era venuto a creare un ordine di "Cavalca Grifoni" che protessero la città. Non è da escludere che Aldith ne facesse parte e che avesse avuto un suo grifone. Dopo la caduta delle miniere sia Aldith che il suo grifone furono afflitti dalla maledizione dell'antico sovrintendente Mormesk e condannati a difendere le miniere per l'eternità. 

Vi dirigete verso un'altra stanza in un corridoio sul lato sud della Forgia Nanica. Olbirek la apre. Ciò che trovate è una stanza in rovina totale. Polvere, cenere, bruciature, detriti, non sembra esserci una sola mattonella integra. L'intera stanza sembra essere stata investita da una serie di esplosioni benché i solidi muri abbiano retto. Tavoli, sedie, librerie sono rotte o carbonizzate. Lo stato è davvero molto peggiore di tutti gli altri luoghi che avete visto finora come se qualcuno si fosse accanito si ogni singolo oggetto presente. Vircan nota dei dipinti semidistrutti alle pareti, sembra che ritraggano dei maghi, i tomi nella libreria si direbbero libri arcani forse anche pregiati. Il grande tavolo di pietra spaccato forse era stato fatto per riunioni importanti.
Vircan: "Forse questo era l'alloggio di Mormesk, del sovrintendente. Avrebbe senso."
Midori: "Ormai è tutto distrutto"
Olbirek si dirige verso una porta nella stanza che non dovrebbe dare sulla Forgia. La porta è chiusa da una buona serratura. Chao la osserva, forse funziona ancora e con i suoi strumenti e riesce ad aprirla. 
Vi trovate in una stanza da letto, anch'essa devastata eccezion fatta per una cassa chiusa in un angolo che sembra ancora in ottimo stato.
Chao si prende un po' di tempo riflettendo anche sul fatto che non sembrano esserci maledizioni e riesce ad aprire la cassa.
All’interno trovate moltissime monete di ogni tipo. Chao scansa delicatamente le monete che sono perlopiù di rame, subodorando che potrebbero essere li solo per distrarre dall'attenzione e si sente anche un vago odore di cenere e nota che il baule deve avere un doppiofondo. Le monete si trovano praticamente in un cesto impilato perfettamente nel baule. Trovate anche delle maniglie. Rovesciate il contenuto su un panno e vedete meglio la quantità. Trovate anche tre diamanti 
Estraete il cesto e nel doppiofondo ci sono numerosi oggetti, perfettamente ingrigliati come la collezione in una teca non schermata. Alcuni sono praticamente cenere, altri sembrano perfettamente nuovi e integri:
* Un'elegante pipa di legno ornata in platino
* Un occhio di vetro
* Agli angoli in basso a destra e in alto a sinistra ci sono 2 metà di un ciondolo
* Un'ampolla con un liquido giallo fosforescente
* Una vecchissima bambola di legno molto povera alla quale manca un braccio, ma dal legno escono inspiegabilmente delle infiorescenze ancora vive che sembrano fare da vestito alla bambola. Sulla schiena della bambola c'è inciso il nome "Rafflesia".
* Grossi libri che sembrano storie o diari. Uno di questi è il diario del sovrintendente delle miniere del Patto di Phandelver. Sembra essere proprio il diario di Mormesk.
Per un attimo Midori pensa che quella sia la stanza di un bambino per avere quei ninnoli ma poi pensa alle parole di Mormesk  _Datemi qualcosa di vostro, dimenticate tutto questo e andate per la vostra strada._

Quando Chao solleva le 2 metà dei ciondoli, sente una forza che li attrae e per poco non gli sfuggono dalle mani per riunirsi.
L'interno della grossa copertina del diario del sovrintendente sembra comunque più spessa del dovuto come se ci fosse cucito qualcos'altro all'interno. Chao, con molta attenzione riesce a incidere la stoffa interna della copertina in modo da estrarne il contenuto e vi trova una vecchia mappa. Aprite la mappa con delicatezza e la guardate. È chiaramente una mappa vecchia di almeno 500 anni e probabilmente riguarda la zona di Phandalin, la vecchia Phandalin. Sembra che ci sia una rete di tunnel che scorre sotto la città e che si dirigano verso alcuni strani posti, uno di questi si chiama _Riposo di Zorzula_.
Midori passa la mappa a Davino in quanto persona notevolmente più vecchia nella stanza. Davino prende la mappa e le mani gli tremano.
Midori: "Che cosa ci vedi?"
Davino distoglie lo sguardo e vi ridà la mappa: "Antichi ricordi, davvero molto antichi. Non ricordavo più che fosse qui sotto ma d'altronde è ovvio. Era il Rifugio di Zorzula. Qualcosa di più antico di queste miniere. Era un avamposto minerario creato dai nani delle profondità"
Midori: "Intendi nell'Underdark?"
Davino: "Si, credo di si. Poi sono stati massacrati, tutti quanti. Tutto per l'orgoglio di qualcuno che non aveva a cuore nessuno."
Chao cerca di stemperare il momento: "Zonaccia questa eh?"
Davino: "C'è davvero molta storia qui anche se ora non la ricordo bene."
Fate i conti di quanto valgono le cose che avete trovato.
Chao da la bambola inquietante a Midori
Olbirek: "Tortocollo, hai paura delle bambole?"
Chao, colto in fallo risponde: "Giammai. Non uso le cose da donna"
Midori, soffocando una risata prende la bambola.
Sentite un altro "Clack" che viene dall'esterno.
Olbirek prova a vedere cosa c'è nel letto ma nonappena ci mette le mani sopra, il letto si disfa e crolla in una nuvola di frammenti di legno, lanugine e polvere.
Uscite dalla stanza e notate che la  porta alla fine del corridoio si è aperta. All'interno c'è una grossa cassa, ben più grande delle altre. Con molta attenzione la aprite. Dentro trovate delle lunghe e solidissime catene. Ci sono delle placche e dei ganci. Le catene sono anche molto leggere. La placca più grande che ha la forma di uno scudo un poco convessa, ha inciso il nome "Ansur".
Davino riflette su quel nome e risponde: "Ansur... era il nome del drago di Balduran, il protettore di Baldur's Gate."
Chao: "Cosa? Un drago proteggeva Baldur's Gate?"
Davino: "Si, era un drago d'ottone, un drago metallico, un servo di Bahamut.".
Chao riflette sulla forma delle catene, sulla loro forma e leggerezza, non si tratta di catene per legare o imprigionare ma si tratta di briglie e finimenti per poter cavalcare un drago. Purtroppo sono troppo ingombranti per essere trasportate o indossate.
Decidete finalmente di riposare nella stanza dormitorio.
Riflettete sulle vostre azioni: avete sconfitto il carceriere che aveva maledetto le miniere. Tutti coloro ancora in vita che erano stati maledetti potrebbero aver restituita la memoria. Avete liberato Phandalin dalla nomea di luogo maledetto ed è qualcosa che vi riempie di orgoglio e gioia.


Riposate e decidete di tornare indietro ma non potete usare il canale che ora è pieno d'acqua. Trovate un'altra porta sul lato ovest della Forgia che ora è aperta. Vi trovate in un corridoio con dei binari. Ritenete che sia un posto di smistamento dei minerali prima che arrivassero alla Forgia. Vi scontrate con delle fastidiosissime Amebe Paglierine che avreste potuto non disturbare. Dall'altro lato del corridoio, c'è una pesante porta metallica su guide verticali, con una leva accanto. Usando la leva, la porta si solleva e vi ritrovate nuovamente nel crocevia. Siete riusciti a tornare indietro.

Davanti a voi c'è il Lago di Savras dove si trovava e forse si trova ancora la Banshee. Avvicinandovi sentite nuovamente una musica che per quanto triste, è diversa da quella del canto della Banshee.
Vedete sul lago una coppia che danza fluttuando sullo specchio d'acqua sotto una luce che proviene dall'alto anche se non ci sono aperture nella grotta.
![[Illelean e Aldith.jpg]]
Il livello dell'acqua si è abbassato e al centro del laghetto ora si vede una statua.
La coppia si tiene per mano, si avvicina a voi e anche se ora sono vestiti di tutto punto come 2 nobili, si nota comunque che sono 2 spiriti. L'aspetto che hanno è regale. Riconoscete la banshee che ora ha un aspetto più naturale, un'elfa di grande bellezza mentre l'altro, un uomo dalla folta chioma corvina ha un'effigie sul petto che ritrae la sagoma di un falco nero. Li riconoscete come Illelean Misthand e Aldith Tresendar.
Illelean: "Vi ringraziamo. Avete riportato finalmente la pace in questo luogo che è stato maledetto per tanto tempo. Ma la vostra missione non termina qui. I nostri ricordi sono tornati finalmente. Voi ritroverete nostra figlia."
Chao: "Pure!"
Illelean annuisce: "Si, l'ho visto"
Midori: "Siamo al vostro servizio"
Illelean: "Però è giusto che sappiate dei più. Ora che i ricordi sono tornati, possiamo farvi vedere cosa accadde. Concedeteci di mostrarvelo"
Illelean e Aldith alzano le mani verso di voi e vi ritrovate nello stesso luogo ma nel 950 DR, 541 anni nel passato.

### Parte 8 – Un viaggio nel passato
Sentite la voce di Aldith ma non siete fisicamente li, vedete con gli occhi di Aldith. Illelean è accanto a voi, viva e visibilmente incinta. La grotta è sempre quella del lago della Banshee ma è illuminata, non c’è un lago profondo ma una fontana con una statua al centro. Il pavimento è piastrellato e un lungo binario risale la grotta e sparisce dietro ad una grande porta aperta.
Aldith “È l’ora del giro di ispezione”. Aldith si muove e voi con lui. Sentite il battito dei martelli, il canto sommesso dei minatori, l’aria in movimento e decine di persone che camminano ancora vive attorno a voi e vi salutano con rispetto. Sentite Aldith rispondere ad ogni saluto con i nomi di ogni persona. Le miniere sono in piena attività e ognuno si muove rispettando regole precise.
Sentite la voce e i pensieri di Aldith e ogni tanto lo sentite pensare tra se e se come se stesse però parlando con qualcuno che non risponde, sembra una conversazione monodirezionale.
Aldith effettua controlli e si rivolge a tutti in maniera affabile. Tutto è in ordine. Numerose guardie sono in giro, la stanza di addestramento è pulita e non è crollata come la ricordavate. Arrivato nella grande sala che per voi è la “Sala della Battaglia”, notate tantissime guardie, vestite di tutto punto. Anche qui tutto è in ordine
Chao si fa una domanda “Com’è giustificabile che ci siano così tante guardie?”
Aldith risponde come se la domande gli fosse stata rivolta direttamente “Le precauzioni non sono mai troppe”. Sembra che non solo abbiate accesso alla memoria di Aldith ma che ci possiate anche parlare.
Chao quasi non riconosce le statue per quanto sono pulite.
Aldith pensa “Vediamo come se la passa la vecchia Reidoth” e si dirige verso una grande porta nella grande sala. Un piccolo tunnel scavato nella roccia è completamente ricoperto di rampicanti, l’aria è del tutto diversa, è fresca, odora di erba appena tagliata e fiori di campo e le pareti sono legnose formate da fronde di alberi e liane, una vera oasi. 
Siete stupefatti dell’aspetto di quel luogo dentro una caverna e capite che quel luogo sarebbe diventata la cosiddetta Caverna Fungina.
Alla fine del tunnel c’è una grande statua con il suo pezzo di chiave.
Aldith supera la statua e imbocca un sentiero più nascosto tra le fronde. Il sentiero sbuca in un giardino dentro un’altra grotta, un giardino che da su un lago di acqua scintillante. Il giardino è adornato da panchine e simboli druidici. 
Midori è impressionata dalla presenza di tanta calma in quel luogo. C’è una donna anziana che traffica con le fronde che pendono un po’ ovunque, è Reidoth, la vecchia Reidoth che sorride ad Aldith. I due si salutano amichevolmente. Lo sguardo svampito e distratto di Reidoth sembra essere lo stesso a distanza di secoli. Reidoth ringrazia a nome dell’Enclave di Smeraldo per aver fatto in modo che si ricominciasse a sistemare i problemi della Foresta di Neverwinter e le Montagne della Spada a cominciare da quel punto, in modo che ci fosse un oasi druidica che fungesse da quartier generale e punto d’appoggio da cui partire per poi bonificare quei luoghi e reinsediare le creature che erano state cacciate nei secoli fino a portarle sull’orlo dell’estinzione. La grotta sembra illuminarsi da sola, Forse sono tanti insetti luminosi o luci magiche sparse in giro tra le fronde e con gli spruzzi del lago vicino si formano piccoli arcobaleni.
Un piccolo paradiso nel cuore di una fredda montagna inospitale.
Chao “Reidoth è una leader della fazione dei druidi? Che ci fa qui?”
Stavolta è Reidoth a rispondere direttamente “Sono stata inviata dall’Enclave di Smeraldo. Sono sempre stata interessata a questa zona da tanto tempo e ho intenzione di vegliarla per tantissimo tempo”. Quest’ultima frase vi ricorda qualcosa.
Chao “Quindi è un’emissaria”
Midori “Vorrei sapere se Reidoth sappia qualcosa della magia usata nella Forgia degli Incantesimi”
Reidoth “Non sono così ferrata nella magia arcana ma posso distintamente sentire la magia che fluisce attraverso i filoni di minerali, nell’acqua di questi laghetti e che scorre anche nelle piante che ci circondano ora. Questo posto è pervaso dalla magia da chissà quanto tempo. Sospetto che quei reperti trovati di recente c’entrino qualcosa”
Midori “Interessante. Ha per caso una bambolina di legno con dei fiori che sembrano vivi?”
Reidoth per un attimo ci pensa e il suo sguardo si intrisce ma risponde “No, non ne so nulla”
Midori “I vegetali sono tutti rigogliosi, non ci sono ombre?”
Vi guardate intorno ed è tutto perfettamente raccolto. Reidoth sta curando tutto fronda dopo fronda come i rami di un bonsai.
Aldith si inchina e si congeda e continuate a sentirlo parlare con qualcuno che non risponde ma che lui sembra sentire
Midori domanda retoricamente “I rapporti con Ssarnak sono buoni”
Aldith risponde altrettanto retoticamente “Ci mancherebbe” e inbocca la grande stanza delle fucine naniche dove vi eravate scontrati con Mormesk. Vedete tutto in perfetto ordine. Numerose incudini e piccole forge dove il metallo viene ripiegato e fatto cantare dai fabbri dopo che è stato purificato nella grande fucina. Ci sono anche delle statue che non avevate notato, davanti alla porta della Forgia degli Incantesimi, 2 statue di pantera, forse distrutte nella battaglia.
Aldith entra nella Forgia degli incantesimi dove i maghi controllano le qualità magiche di ogni pezzo che entra e sono pronti a rifiutarlo se questi fossero meno che eccellenti. 
Tutti i maghi si inchinano di fronte ad Aldith che li saluta a sua volta.
Al centro della stanza riconoscete la creatura fluttuante. È Ruudoox lo spectator che vede Aldith con i suoi occhini, gli si avvicina e tenta un goffo inchino. 
Ruudoox “Sir Tresendar, la sua presenza qui è sempre un onore”
Aldith sorridendo ribatte “Ruudoox, tutto bene qua? Sai che questo è il cuore di tutta l’operazione, dove si compie la magia”
Ruudoox “Certamente, i nostri cari maghi stanno lavorando a pieno regime, non mi posso lamentare. Per ora.”
Aldith “Mi raccomando, tu sei il sorvegliante qui. Tieni tutto sempre d’occhio”
Lo spectator risponde e se avesse un corpo si direbbe impettito “Ci mancherebbe. Come vedete abbiamo già terminato una delle più recenti commesse. Ora ci apprestiamo alla prossima, però dobbiamo costruire un piccolo paranco per poter migliorare le prestazioni della forgia”
Aldith “Ottimo! Mi raccomando voi altri, non battete la fiacca”
I maghi si inchinano nuovamente ma sorridono sentendo il tono leggero di Aldith
Midori nota l’armatura che ha poi trovato Vircan “Chi ha commissionato la Dragonguard che si trova su quel tavolo?”
Ruudoox “La chiesa di Helm, sono venuti qui qualche mese qua. Il sindaco Alderleaf ha fatto un gran bel lavoro come promozione del paese e della zona. Devo assolutamente fargli i miei complimenti non appena lo vedrò”
Midori “Quindi nessuno in particolare. La richiesta è arrivata da un alto prelato e basta?”
Ruudoox “Si”
Chao “La lancia invece, quella luccicante, la Zenith, è già pronta?”
Ruudoox “Non ricordo oggetti con questo nome. Magari sarà qualcosa che verrà più avanti. In ogni caso siamo pronti ad ogni eventualità, nonostante il chiasso che fanno con questi canti e questi martelli sulle incudini. Qui incanteremo il risultato per rendere gli oggetti permanentemente magici e magari aggiungere qualcosina”
Midori “Nessuno di loro è Mormesk?”
Ruudoox “Il sovrintendente Mormesk non è qui, sarà nei suoi alloggi. Forse sta parlando con il mio evocatore, l’ho visto poco fa”
Chao “Il tuo evocatore?”
Ruudoox “Si, sir Rivernight”
Vedete che Aldith ha con se 2 spade. Una la riconoscete subito, è Talon la spada che Ssarnak brandisce tramite i suoi ospiti. L’altra spada è uno stocco, con una guardia molto strana, a forma di un paio d’ali d’uccello ricurve sull’elsa. C’è anche un nome inciso sull’elsa. C’è scritto “Coffinnail”. Aldith ha un mantello nero e non rosso con un effigie di un falco tessuto in filo d’argento annerito.
Per un attimo Aldith si guarda in giro per capire dove andare ma Midori pensa subito a Mormesk e vi dirigete verso gli alloggi del sovrintendente.
La stanza del sovrintendente è pulitissima e ordinatissima. Non c’è un granello di polvere. Tutto è intatto e perfetto. Librerie piene di libri ben rilegati, un grande tavolo di marmo intagliato bordato d’oro e delle grandi e comode sedie attorno ad esso. Una bellissima sala delle riunioni per gente molto importante. Ci sono 2 persone nella stanza ed entrambe si inchinano vedendo Aldith. Una è un umano giovane dallo sguardo molto serio, l’altro è un drow di bellissimo aspetto, entrambi molto eleganti con vestiti impeccabili pieni di ricami e simboli arcani, probabilmente sono entrambi maghi.
Aldith inizia a parlare con un tono serio “Sovrintendente, sir Rivernight. State complottando contro di me vero?”
Dopo 2 secondi, tutti e tre si mettono a ridere
Rivernight “Oh certamente Aldith, come sempre”
Mormesk sembra prendere più seriamente questa affermazione e guarda il drow con un sopracciglio alzato “Sir Rivernight, queste cose non si dicono neanche per scherzo”
Rivernight “Non vi preoccupate Mormesk. Io e Aldith ci conosciamo da tantissimo tempo. Non mi manderà alla forca solo per questo”
Chao “Come svolge il suo ruolo Mormesk, cosa controlla qui?”
Mormesk risponde in maniera monocorde “Io mi occupo di controllare che ogni singola cosa nelle miniere venga rispettata. Che tutti rispettino le regole del Patto e che tutte le scadenze definite vengano concluse nei tempi previsti”
Chao “Non ci sono mai stati problemi”
Mormesk “Non da quando ci sono io. Ho giurato sul Patto. Non prendo il mio compito alla leggera”
Aldith mette una mano sulla spalla di Mormesk dicendo “Ragazzo, dovresti lasciarti andare un po’ alle volte”
Mormesk risponde “Lo farò quando sarò morto, forse”
Chao tra se e se “No, non ha mollato nemmeno dopo”
Midori “Cosa sono queste due stanze?”
Mormesk “Questa è la stanza delle riunioni dei leader del Patto e l’altra è la mia stanza personale. Il Patto è composto da varie gerarchie. Ci sono i leader che sono in pratica i Signori delle singole razze che compongono il Patto: gli umani, i nani, gli elfi, gli halfling, ma di tanto intanto accettiamo nuovi membri ma è molto difficile. Il nostro è un sistema molto meritocratico. Bisogna guadagnarselo quel posto” nell’ultima frase c’era una netta sfumatura d’orgoglio personale.
Aldith accarezza il legno pregiato della sedia accanto a lui
Midori “A che serve quella grande cassa qui fuori?”
Mormesk “Oggetti un po’ troppo ingombranti per la forgia, una volta terminati e assemblati vengono messi li. Ma in effetti dovremmo far mettere un’ulteriore porta di sicurezza.
Aldith saluta e si congeda. 
Aldith continua il giro di ispezione nella grande forgia. Passa in rassegna le piccole forge dove i semilavorati vengono ulteriormente purificati, controlla i canali di scolo del canale che mantiene in movimento del grande mantice che alimenta la grande forgia. Numerosi fabbri e maghi chinano il capo e rispondono diligentemente alle domande di Aldith.
Chao è dubbioso sulla presenza di così tanti maghi e i pensieri di Aldith rispondono “Ce n’è bisogno per controllare che il risultato sia perfetto e con un po’ di ‘competizione’ tra loro”. Sembra un lavoro che non si ferma mai 24 ore su 24 su turni. Ripassate attraverso il corridoio dove avete affrontato le amebe, un luogo dove si controlla la purezza dei minerali e poi tornate al crocevia dove si trova la statua innalzata, un sistema di controllo degli accessi con 4 guardie addette a girare le ruote. La porta a sud è sempre chiusa.
Olbirek si chiede se sapesse già cosa ci fosse dietro quella porta e Aldith sembra rispondere ma non a lui ma al suo interlocutore invisibile “Non è ancora il momento. È qualcosa che dovrà essere tenuto nascosto per un po’, forse per sempre”.
Risalite verso il tempio e trovate aperta la porta che era sbarrata dall’interno. Ci sono rumori decisamente diversi rispetto il canto sommesso dei minatori e lo sbattere di martelli sui metalli roventi. C’è chiacchericcio allegro, rumore di stoviglie, tanta gente che cammina continuamente. Un grande refettorio pieno di gente che mangia, camerieri che portano abbondanti porzioni e cuochi che preparano pasti caldi. Molta gente saluta anche se stanno mangiando ma Aldith fa cenno che non serve. In fondo alla parte della cucina, c’è un drappo di tenda con un corridoio, forse un magazzino degli alimenti. Il corridoio dovrebbe arrivare dietro al tempio, dove si sentiva strisciare qualcosa. I ricordi di Aldith e gli stessi cuochi confermano la presenza del magazzino nel corridoio e di una cantina scavata da poco forse ancora in disordine. La visione di tanto cibo e convivialità suscita un po’ di appetito.
Aldith si congeda dal grande refettorio e va verso il tempio. Il tempio è perfettamente pulito con numerose panchine. La grande statua ha molte offerte ai suoi piedi. Un chierico in armatura di fronte alla statua di Dumathoin sorveglia l’area.
Midori è curiosa sul pezzo mancante nel tallone della statua e Aldith si avvicina ad ispezionarla. La statua è in perfetto ordine, nessun pezzo è mancante o rotto. Il pezzo di chiave è ben visibile e perfettamente incassata nel piedistallo e non si noterebbero a meno che non si sappia chiaramente cosa siano. Perfino il motivo sulla superficie del pezzo di chiave è all’interno di un motivo scolpito sul piedistallo in modo da non far notare discrepanze. Notate che nel presente, quel motivo nel piedistallo è assente, forse eroso dal tempo, rendendo più palese la presenza della chiave che invece non ha perso minimamente il proprio aspetto.
Midori si chiede se Aldith sapesse della funzione della chiave. I pensieri di Aldith rispondono “Le abbiamo trovate, qui intorno negli scavi. Erano antichi reperti del vecchio impero del Netheril. Ne abbiamo trovati molti in giro e risalgono ai tempi dell’Impero del Netheril, a prima della sua caduta. La cosa che è strana è che le città di quell’impero erano città volanti e qui intorno abbiamo trovato numerosi resti”. Ricordate il mito dell’Impero del Netheril anche grazie ai ricordi di Aldith. Un antico e potentissimo impero formato quasi totalmente da maghi, una vera e propria magocrazia. La storia del Netheril è famosa un po’ per il grande splendore e potere praticamente mitico ma molto per la sua repentina fine avvenuta nel -340 DR a causa della cosiddetta ‘Follia di Karsus’. I ricordi di Aldith vi aiutano a ricordare meglio questi dettagli. Karsus, uno dei più grandi e brillanti arcimaghi del Netheril e forse amante della dea della magia Mystril voleva assolutamente diventare un pari della dea. Per far ciò decise di generare una Trama della magia alternativa a quella di Mystril e divenire un dio a sua volta. Creò una magia che tra i maghi è detta di “decimo livello” e soprannominata “Avatar di Karsus”.
Una delle cose più risapute riguardava le loro città volanti. Erano stati in grado di creare e accumulare così tanta energia magica da permettere alle loro città di volare. Quando Karsus lanciò la sua potentissima magia, divenne davvero una divinità spodestando la stessa Mystril ma questo significò che tutta la conoscenza della magia si riversò in lui ed era troppo anche per lui. La dea Mystryl dovette recidere il suo collegamento con la magia sacrificandosi. La magia per alcuni secondi venne a mancare del tutto e le città del Netheril precipitarono al suolo schiantandosi. Solo pochissime si salvarono perché Mystryl si reincarnò quasi subito in Mystra ristabilendo la Trama. Benché non ci siano rovine della città del Netheril nelle vicinanze, è possibile che qualcosa sia arrivata fino qui o che addirittura una città si sia spaccata nel cielo e un grosso frammento sia arrivato fino alla zona di Phandalin.
Midori si chiede se ci possano essere dei maghi che vogliano impossessarsi del potere del Netheril attraverso ciò che è stato trovato nelle miniere ma Aldith risponde “Abbiamo creato il Patto di Phandelver proprio per questo. Un giuramento che ci vincola ad una totale lealtà e numerose guardie per l’appunto”
Chao capisce che stanno letteralmente navigando nella storia del Faerun. Molte domande stanno trovando delle risposte finalmente ma è come se ci fosse ancora molto altro.
Aldith si dirige alla parte esterna del canale dove la cascata riempie un invaso parzialmente drenato per evitare accumuli e il muro mobile è abbassato consentendo il flusso dell’acqua alle fucine. 
Il ponte vicino alla cascata è proprio dove lo ricordavate ma più nuovo e meno eroso.
Lo attraversate notando il colore diverso e più limpido delle acque. La breve galleria scavata porta alla Volta Stellata, un magnifico belvedere che si perde nell’oscurità rotta solo dai milioni di riflessi della volta ripiena di cristalli scintillanti. La statua con il pezzo di chiave è ben visibile sul suo scoglio. Sul cammino notate una piccola folla e un nano ben vestito che la sta arringando con un certo ardore e capacità affabulatoria. Capite subito di chi si tratta: è Urmon Rockseeker.
La folla è composta da minatori, guardie, camerieri, gente comune. Urmon sta decantando tutte le cose buone che il Patto di Phandelver ha permesso. Tutte le razze naniche erano in pace, cosa che non accadeva da millenni, e come se Urmon lo avesse notato, termina la sua esposizione girandosi verso Aldith e dicendo a gran voce “E tutto questo lo dobbiamo a lui: Sir Aldith Tresendar”. La folla si gira verso Aldith e si inchina. Aldith cerca di guardare con attenzione Urmon e un po’ soppesa mentalmente le sue parole. Ringrazia tutti i presenti chiamandoli per nome uno per uno, stringe le loro mani e li ringrazia e sottolinea quanto sia importante che loro siano li aggiungendo “Se non fosse per mastro Urmon, sarebbe stato tutto più complicato”. La folla, decisamente soddifatta si allontana lasciando Aldith e Urmon soli.
Olbirek si interroga su come abbia fatto Ruudoox a scambiarlo per Urmon. Midori ringrazia che sia andata così.
Chao si chede come fosse Urmon, quale ruolo avesse per essere diventato così famoso. Ancora una volta sentite i pensieri di Aldith rispondere “Era un minatore che proveniva dalla città di Gauntlgrym, più a nord della Foresta di Neverwinter, tutta la sua famiglia era di minatori venuti qui a cercar fortuna. Era una persona comune, anche di buon cuore. Un giorno però si perse nei cunicoli in seguito ad un crollo. Abbiamo cercato di ritrovarlo per alcuni giorni ma lui è riuscito a tornare da solo. Da quel giorno ha sempre fatto di tutto per salire di grado nella gerarchia del Patto. Essere minatore non gli bastava. Non gli bastava più nulla. Questo di per se non era un problema ma era qualcosa di insolito. Iniziò a dirigere la propria squadra, dava ordini molto precisi, sapeva trovare nuove vene e aveva imparato a parlare e ad essere molto convincente.”
Gli occhi di Urmon sono di un verte acceso ed è vestito di tutto punto quasi come un nobile. Si notano alcune cicatrici sul viso, un po’ coperte dalla lunga barba perfettamente composta. Sul vestito porta con orgoglio gli stemmi di Phandalin.
Nei pensieri di Aldith si sente una sorta di tremore e lui risponde a questo tremore “Stai calmo, non c’è bisogno di innervosirsi così tanto”. Questa strana attività dei pensieri di Aldith continua a lasciarvi perplessi e Chao vuole vederci finalmente chiaro chiedendo direttamente ad Aldith “A chi ti stai rivolgendo?”. Aldith risponde altrettanto chiaramente “Al mio personale inquilino di sempre: Ssarnak”. La presenza di Ssarnak non dovrebbe meravigliarvi, il nothic abitava le rovine del maniero come se vi fosse vincolato e i suoi ospiti vestivano oggetti probabilmente appartenuti proprio ad Aldith. Cionondimeno sapere che Ssarnak è con voi in qualche modo, è inquietante.
Midori è curiosa sulle statue i cui piedistalli contengono i pezzi delle chiavi. Anche qui Aldith risponde “Sono tra le divinità adorate dai leader del Patto. Ci sono Ogma, Dumathoin, Savras e altri”.
Midori si chiede se Urmon sia rimasto accecato dall’avidità negli ultimi tempi, ma Aldith ritiene di no, nonostante il suo comportamento “Il suo volere di più era un sospetto ma non aveva mai fatto nulla che nuocesse al Patto, anzi, grazie a lui e alle sue arringhe e alla sua proposività, divenne un esploratore famoso e fu anche grazie a lui se il Patto fu conosciuto in tutta la Costa della Spada. Annota tutto nel suo diario. Ma non mi sarei aspettato ciò che avvenne dopo. Però in questo momento, quando lo salutavo e mi allontanavo, un po’ me lo sarei dovuto aspettare”.
Siete incuriositi da quest’ultima frase di Aldith e vedete che si allontana da Urmon cerca di richiamarlo chiedendo “Quindi la mia proposta quando sarà accettata? Quando diventerò Leader del Patto?”
Midori è fortemente stupita da una richiesta così diretta ma è ovvio che ci fosse qualcos’altro dietro.
Aldith risponde al nano “Urmon, ne abbiamo già discusso, la tua opera è importante qui, sia chiaro, nessuno lo mette in dubbio, men che meno il Consiglio del Patto. Presto la tua richiesta sarà esaminata con la dovuta attenzione ma dovresti chiederlo al tuo Leader, ma sono sicuro che tu glielo abbia già chiesto. Quindi ti prego, abbi ancora un po’ di pazienza”.
Per un attimo, gli occhi di Urmon si fanno ancora più seri, per lui questa richiesta deve essere tremendamente importante, però alla fine sfodera il suo migliore sorriso e ringrazia con un inchino  “Certo, sono sicuro che quando avrete il tempo di esaminare la mia richiesta lo farete. A presto”.
Aldith torna da illelean alla fontana e l’elfa dice “Forse è il momento”.
Intuite che si potrebbe trattare della nascita del figlio di Aldith e Illelean. Il ricordo cambia repentinamente, e sempre tramite gli occhi di Aldith, vi trovate dentro una bellissima casa nobiliare e capite che siete nel Maniero Tresendar quando era ancora integro. 
Midori chiede che giorno fosse. I pensieri di Aldith si fanno tristi ma risponde “Poche settimane dopo. Sta per venire alla luce nostra figlia”.  Aldith attende dietro la porta della stanza privata.
Il maniero è vuoto e silenzioso, nessun servitore è presente in tutto il maniero. Il silenzio è rotto dal vagito e da un urlo e oggetti che cadono. Aldith entra subito dentro la stanza e trova l’ostetrico Ryan rannicchiato in un angolo terrorizzato, Illelean si trova sul suo letto, visibilmente affaticata ma presente, e nella culla accanto a lei c’è una neonata, con le orecchie appuntite, un ciuffo di capelli bianchi e la pelle color viola. Una piccola elfa drow.
Rimanete tutti perplessi e anche un po’ scossi per l’aspetto della piccola e subito si fanno strada pensieri di tradimento. Tuttavia, ne Aldith ne Illelean sembrano minimanente sconvolti dall’aspetto della figlia. Tuttavia Ryan evidentemente non se lo aspettava ed è terrorizzato perché il maniero è deserto, nessun testimone, ci sono solo loro e lui ha appena saputo qualcosa che potrebbe destabilizzare la casata. Ryan teme per la propria vita.
Aldith sguaina lo stocco e anche se sentite le parole di Aldith non sentite i suoi pensieri e vedete o sguardo di Ryan che vi guarda con gli occhi sbarrati dal terrore. Le parole di Aldith sono totalmente inespressive e mortalmente serie “Ryan. Ciò che hai appena visto, dovrà rimanere un segreto. Sai cos’è un segreto vero?” Ryan non aveva mai visto Aldith con quello sguardo, in pochissimi lo avevano visto così e non hanno mai fatto in tempo per raccontarlo in giro. Lo sguardo di Ssarnak. “Adesso hai una nuova missione, estremamente importante. Ti daremo tutti i mezzi necessari perché tu e lei sopravviviate ed è assolutamente imperativo che tu non faccia parola con nessuno delle sue origini. Andrete molto lontano, sparirete da qui senza dire nulla per un po’ di tempo, anni. Ci faremo vivi noi. È assolutamente chiaro?”. L’ultima frase è risuonata anche nelle vostre menti, è letteralmente rimbombata e dal naso di Ryan inizia a colare del sangue. Segno dei poteri mentali di Ssarnak.
Illelean si alza e mette una mano sulla spalla di Aldith che sembra riprendere il controllo. Aldith ripone lo stocco e porge una mano a Ryan facendolo alzare e con una voce decisamente più umana ricomincia a parlare “Mi dispiace che ti abbiamo spaventato. Non eravamo sicuri che potesse accadare. Va da se che l’identità di nostra figlia rimanga un segreto per un po’ di tempo perché le persone potrebbero farsi una strana idea del suo aspetto. Ma la realtà è più complicata di quello che sembra. Ryan, ti aspetta una nuova scelta. Ti abbiamo scelto appositamente. Sarà un grande dolore per noi allontanarci da nostra figlia. Non ci deludere”. Ryan guarda negli occhi la coppia e sembra riconquistare un po’ di controllo e risponde di si.
Chao è estremamente curioso per l’aspetto della bambina, vorrebbe una spiegazione semplice ma Aldith risponde “Non c’è una spiegazione semplice. Però la versione più semplice è che quella è nostra figlia”
Chao pensa ad un maleficio ma Aldith continua “è figlia mia, di Illelean e di Ssarnak”
In quel momento nessuno ha dubbi sulle parole di Aldith, un po’ come se tutti lo sospettassero già, ma appena la curiosità sulla sorte e sul nome della bambina si fa strada, la scena cambia di nuovo. Qualche mese dopo. È il giorno della battaglia, è il giorno dell’invasione degli orchi nelle Miniere. 
Il frastuono è assordante. Spade, urla, sangue e cadaveri ovunque. Le sale che conducono alle entrate principali sono state devastate da esplosioni che hanno fatto franare le superfici e parte delle volte. Gli orchi con i quali si viveva in pace, avevano deciso di attaccare Phandalin e le miniere a tradimento. Un evento del tutto inaspettato e assurdo per il quale ci si era preparati comunque.
Aldith fronteggia quanti più nemici possibile e cerca di portare in salvo più persone possibili e condurli verso zone più sicure. Aldith esclama il nome “Bertrand!” e un grifone scuro arriva e combatte insieme al suo fidato cavaliere, ma anche il glorioso animale cade sotto le fauci di un giovane drago evocato dai warlock orchi. Aldith si dirige verso il boschetto di Reidoth sperando di trovare un luogo ancora sicuro ma ora è pieno di rovi che hanno avviluppato terreno e pareti. Si sentono anche tremori di terremoto e la piccola oasi sta crollando nel lago circostante.
Aldith trova Reidoth che anche ferita cerca di difendersi. La druida sorride come sempre ad Aldith ma amaramente constata “Forse questo non era il luogo giusto per una sognatrice. Assomiglia ad un mio incubo piuttosto”. Entrambi cercano di spostarsi insieme per mettere in salvo altra gente ma sono quasi tutti impegnati nella battaglia. Aldith chiede a Reidoth di sorvegliare la stanza del Cubo dicendo “È importante che non cada in mano di nessuno”.
Midori vuole sapere cosa diamine possa essere quell’oggetto che sembra avere creato tanto caos e Aldith risponde come se anche lui non fosse sicuro “Qualcosa che non dovrebbe essere usato o che non dovrebbe essere visto”. Reidoth inizialmente non sembra sicura ma guardando verso la stanza del Cubo è come se percepisse qualcosa. La druida annuisce e si dirige verso la stanza del Cubo.
Aldith continua a cercare persone e trova Illelean che rifiuta di scappare e anche lei si dirige nella sala del Cubo. Ad un certo punto il rumore della battaglia sembra affievolirsi, quasi scompare ma una voce empia risuona e fa vibrare la roccia come un terremoto. “FEDELI AL PATTO! SERVITEMI!”. I cadaveri degli umani, nani ed elfi a terra si rianimano. Sono zombie, scheletri, creature non morte, anche Bertrand si rialza. Questo nuovo esercito si riversa sugli invasori senza pietà. Le urla cambiano, ora sembra che siano gli orchi ad avere paura. La maledizione di Mormesk ha appena colpito. Aldith vede cosa è diventato Mormesk: uno spettro che possiede i non morti, un Wraith. Aldith sente Ruudoox dalla forgia e non può rispondere altro che “Continua a sorvegliare e non uscire da qua!”. Lo spectator terrà fede alla sua parola per i secoli a venire.
Aldith trova Urmon che spaesato, cerca di capire cosa sta succedendo e gli indica la stanza del Cubo. Il refettorio è stato totalmente sbarrato dall’interno. Nel tempio ci sono numerosi minatori asserragliati e nel panico. I cadaveri continuano a rialzarsi e a combattere l’orda. Aldith si dirige alla stanza del Cubo e ci trova Illelean, Sir Rivernight, Urmon, Reidoth e pochi altri sventurati che cercano di proteggerli. Sir Rivernight è visibilmente preoccupato ed esclama “Dobbiamo usarlo, non abbiamo altra scelta!” ma Aldith ribatte “No, non dobbiamo, in qualche modo faremo” ma la battaglia arriva anche li. Così Sir Nezznar Rivernight, mostra tutti i pezzi di chiave e li ricompone e tutti i presenti entrano dentro il cubo, come se ci sparissero dentro. Ciò che accadde li dentro non è assolutamente chiaro. È passato del tempo, probabilmente qualche minuto. La battaglia tra orchi e non morti è ancora attiva e non accenna a terminare. Si ritrovano tutti di nuovo nella stanza del Cubo assolutamente scioccati. Vedete anche Ssarnak, all’esterno di Aldith, il suo aspetto è quello che conoscete ma non capite perché sia visibile all’esterno. Urmon vede Ssarnak e scappa via rabbioso ma anche spaventato. Nezznar è in lacrime, si guarda intorno come se provasse una totale vergogna e scappa via. Reidoth non c’è più ma al suo posto c’è un’altra druida, molto più giovane con letteralmente il fuoco negli occhi. Questa nuova druida stringe in mano una bambola di legno ed inizia ad evocare bestie di fuoco che attaccano tutti gli orchi che trovano senza pietà e li riducono in tizzoni carbonizzati in pochi secondi. Questa Reidoth urla la sua rabbia contro gli invasori come se nutrisse un odio profondissimo e inestinguibile verso di loro. Inestinguibile come il fuoco che usa. Aldith non vede altra scelta che cercare di fermare Mormesk e afferra i lembi del suo mantello, tiene l’elsa dello stocco tra i denti e spicca il volo.
L’ultima cosa che vedete è Aldith che si scontra contro Mormesk piombandogli addosso come un falco e le sue parole “Addio Illelean. Addio Daria”.
Siete tornati in voi di fronte ai 2 spiriti. 
Fate caso che in tutto questo viaggio nella memoria, non avete mai sentito Davino con voi.
Avete visto tutto tramite gli occhi dei testimoni. State ricostruendo finalmente i fatti di cui si narravano solo leggende.
Midori pensa alla figlia di Aldith e vuole trovarla ma ha un dubbio importante “Vogliamo ritrovare vostra figlia ma questo implica anche fare qualcosa a seconda di come la troveremo? Potrebbe anche non essere amichevole”. Illelean risponde “Daria ha vissuto libera dal suo retaggio. Per lungo tempo ha avuto un buon tutore, finché non si è affrancata e ha vissuto la sua vita. Purtroppo ho potuto soltanto a tratti la sua vita. Adesso però non so ancora dove sia. Non è viva e non è morta e non è una creatura dell’Oltretomba. Continua ad essere celata alla mia vista, anche adesso senza la maledizione. Ma so che voi la ritroverete. Mi basta soltanto questo”.
Chao sente il peso della missione e ha bisogno di informazioni “Abbiamo bisogno di un punto da cui partire. Da dove cominciamo?”.
Illelean risponde “Il destino, o la fortuna vi aiuteranno in questo”.
Chao è stizzito dalla risposta evasiva “Tipico degli elfi, anche da morti”.
Midori chiede se la bambina ha dei pegni o qualcosa di riconoscibile ma Illelean risponde di no “L’unico dono che le abbiamo potuto fare è il suo nome”.
Chao “Un luogo dal quale partire?”
Illelean “Lei è andata ad est, nella regione dei Mari delle Stelle Cadute. Credo che il suo tutore potrà dirvi di più”.
Midori “il suo tutore è ancora vivo dopo tutto questo tempo?”
Illelean “Si e presto lo incontrerete. Arriverà lui stesso. Ma prima credo che abbiate qualcosa da fare qui”
Midori “Aldith capisco che sir Rivernight fosse un suo fidato collaboratore ma non abbiamo molti motivi per fidarci di lui, capisce cosa intendo?”
Aldith “Il rapporto con Nezznar è sempre stato complesso. Entrambi abbiamo fatto del bene l’uno a  l’altro, magari non proprio per i motivi migliori. Cionondimeno, credo che abbia visto qualcosa che lo abbia del tutto sconvolto. Se lui sta cercando un certo destino, non sarò io a dissuaderlo. Potete dirgli soltanto che noi lo ringraziamo. Non so cosa abbia fatto in seguito ma lui è sempre stato libero di prendere le sue decisioni”.
Midori “Vedremo se riusciremo a parlargli”
Aldith “Se lui si è messo in testa qualcosa, dubito che desista dai suoi intenti”
Midori “Tanta gente è morta e ha sofferto per questo, quindi direi proprio di no e io sento dietro le mie spalle le voci di queste persone che hanno sofferto causa sua. Ma cercheremo comunque di capire dove crede di voler andare, prima di amministrare un po’ di giustizia”.
Aldith “Non lo giustifico infatti”.
Chao “Cos’è il Cubo?”
Aldith “Il Cubo è qualcosa che può far male soltanto alle menti non pronte”
Chao “Nezznar vuole averne il controllo?”
Aldith “Se si è convinto di poterlo fare, potrebbe anche riuscirci, ma è qualcosa che riguarda soltanto lui. Quello che c’è dentro non è qualcosa che, non so come spiegarlo”
Midori “Perché vuole andarci? Vuole cambiare il passato?”
Aldith “Cambiare il passato? No, non è possibile farlo, non si cambia il passato, noi non abbiamo cambiato nulla nella realtà. Ah già, Urmon.”
Midori “Almeno adesso è in pace”
Aldith “Voi non sapete cosa ha fatto. Urmon ha tradito il Patto. Urmon ha tradito tutti quanti noi. Era lui a tenere le relazioni con gli orchi e se loro sono arrivati alle Miniere. Voleva così ardentemente quel riconoscimento. Dopo che è nata Daria, noi siamo diventati più freddi e… ci siamo fidati un po’ meno. Immagino che Urmon non abbia preso bene questo comportamento”.
Chao “Ne hai le prove?”
Aldith “Lo ho visto. Ha ucciso tutta la sua squadra per avere salva la vita”
Chao “Ti sembrava lucido?”
Aldith “Era delirante. Diceva che era stata colpa mia se eravamo arrivati a quella situazione”
Olbirek “No. Non può aver fatto una cosa del genere”
Aldith “Puoi non credere alle mie parole”
Midori “Perché?”
Aldith “Immagino che c’entrasse quella pietra”
Chao “Quale pietra?”
Aldith “Urmon aveva con se una strana pietra nera. Ssarnak mi diceva che poteva essere pericoloso ma io non gli ho dato retta”
Midori “Ho capito, la pietra lo ha consumato nel tempo. La pietra ce l’ho io in custodia”.
Aldith “No. La pietra lo ha cambiato, lo ha modificato. Io ricordo com’era Urmon quando era venuto a stare qui, era una persona normale, contento di far parte di questo gruppo, una persona molto semplice, anche di buon cuore. Forse non particolarmente intelligente, diciamo che non spiccava. Dopo che si perse nei cunicoli, tornò diverso. Era molto più lucido e brillante. Aveva la capacità di parlare con convinzione a tutti e ci volle poco affinché scalasse rapidamente la gerarchia del Patto. Ma come vi ho detto, a lui non bastava”
Olbirek “Già aveva questa pietra?”
Aldith “Probabilmente l’ha trovata qui, tra gli scavi”
Midori “Forse questa pietra da la possibilità di capire e parlare più lingue”
Aldith “è possibile. In qualche modo Urmon ne è uscito diverso, con nuove capacità, ma quella sete di potere, se così la possiamo chiamare, è quello che ha poi visto nel Cubo, lo hanno consumato. Quando poi è tornato per ripetere l’esperienza, forse ha visto qualcos’altro che non gli è piaciuto”
Midori “è stata la pietra a tradire il Patto, non Urmon. Gli esseri viventi devono stare lontani da questo posto. Ci sono troppe ragioni per tenerlo ancora accessibile”
Aldith “Lo diceva anche la Reidoth giovane. La ho chiamata l’Incubo di Reidoth anziché Reidoth la Sognatrice”
Chao “Allora era già così?”
Aldith “Non lo so, non ho idea di cosa le sia accaduto”
Le domande terminano. Aldith chiama “Bertrand” e un grifone fantasma, quello che vi aveva aiutati ella Sala della Battaglia, appare. Il grifone fa salire in groppa i due spiriti e spiccano il volo. Dalle loro forme eteree cadono alcuni oggetti davanti ai vostri piedi: il pezzo di chiave, 2 fedi di platino con incisioni, il mantello di Aldith e una bacchetta. Il mantello sembra proprio quello delle sue memorie, quello che gli aveva permesso di volare. Chao riconosce il valore del mantello e le sue doti e lo raccoglie insieme alla bacchetta. Midori raccoglie le fedi, le stringe tra le mani e poi le ripone via in un sacchetto.
Olbirek è incredulo e scioccato per quello che ha visto ma soprattutto per le affermazioni di Aldith riguardo Urmon e continua a non accettarlo mormorando tra se “non è possibile”. Non riesce a rendersi conto di come Urmon possa aver fatto una cosa del genere. Ha bisogno di ragionarci sopra ed è preoccupato che la pietra abbia avuto un effetto generazionale.
Anche Vircan è molto perplesso e riflettendo su ciò che ha visto, ad un certo punto sembra aver realizzato qualcosa che lo lascia a bocca aperta.

### Parte 10 – Rivelazioni nelle ombre e funghi cattivi
Vircan guarda il resto del gruppo ancora con la faccia incredula ed esordisce “Avete capito cosa ha detto?”
Il resto del gruppo non comprende cosa Vircan voglia dire. Solo Midori cerca di rispondere al paladino “Vircan, capisco che la faccenda della bambina sia complicata, ma lo è per tutti”. Ma Vircan la zittisce continuando a parlare “No, no, quello l’ho capito, ma voi avete capito chi è e dov’è?”
Chao “No”
Vircan è molto perplesso e Midori crede di aver capito che il paladino possa avere intuito qualcosa “Perchè, tu…?”
Vircan sembra radunare le idee “Credo di aver capito. Loro hanno detto che la figlia ha l’aspetto di una drow, si chiama Daria, e la madre Illelean, una banshee con un grande potere divinatorio e un legame fortissimo con lei, dice di non sapere dove si trovi”.
Midori “Pensavo che fosse una condizione perché era vincolata a questo posto, non che la drow sia così abile da nascondersi alla vista di una banshee”.
Vircan “All’inizio lo pensavo anch’io, ma se la maledizione è sparita e lei ha continuato a dire di non sapere dove si trova, ho il timore di averlo capito”.
Midori “Quindi sarebbe qualcuno che abbiamo già conosciuto e incontrato o che ne hai sentito parlare?”
Vircan ancora più perplesso dalla mancanza di memoria dei suoi compagni ribatte “Ne abbiamo tutti sentito parlare”
Chao guarda Vircan come si farebbe con un pazzo.
Vircan “Ok, procediamo passo per passo. Come si chiama la moglie di Daran, che è una drow ed è sparita 10 anni insieme a Marcus fa nell’Evento di Icespire?”
Midori “La moglie di Daran? È sparita 10 anni fa, insieme a Marcus?”
Vircan “Si lo hanno detto sia Daran che Iarno”
Olbirek “La moglie di Daran?”
Chao “Come si chiama?”
Midori “Si chiama Daria”
Benchè siano passati solo pochi giorni, sembra passata un’eternità e tutto il gruppo ha affrontato innumerevoli traversie dedicandosi solo al proprio compito principale e ci mette un po’ a ricordare quest’informazione.
Chao “Ma lei è sparita, e non sappiamo dove si trovi, no?”
Vircan “Fino all’altroieri non avrei saputo dirlo ma noi abbiamo visto il nostro amico Marcus nel portale e lui ha cercato di dirci qualcosa che ci da un grosso e terribile indizio”
Midori “Nel Reame Reietto. Se c’è Marcus potrebbe esserci anche Daria”
Chao “Ha senso”
Vircan “Esattamente. Ma non è nemmeno questa la cosa che mi preoccupa di più. Illelean, la banshee, ci ha predetto che saremo noi a ritrovarla”
Chao “E questo significa che dovremmo andare o entrare in questo Reame Reietto?”
Vircan “Proprio così”
Midori nononostante la notizia, le si illuminano gli occhi, non trattiene la contentezza pensando che c’è la possibilità che torneranno.
Olbirek preferisce dare una pulita all’ascia anziché provare a pensare cos’abbiano detto un vecchio drow e un mago molto discutibile.
Pensate a come questo possa accadere e le ipotesi ricadono subito sul Cubo e che Nezznar lo ha già usato in passato. Non c’è alternativa che andare avanti e provare a chiedere informazioni direttamente a lui anche se trattare con il Ragno Nero sembra molto pericoloso.
Vircan “Questo può significare tante cose. Si la troveremo ma se lei effettivamente si trova in un altro Reame, letteralmente in un altro mondo, significa che noi andremo li in qualche modo”
Chao “Eh si”
Vircan “Questo Daran non me lo aveva detto”
Midori “Magari non lo sapeva nemmeno lui”
Vircan “Doveva sapere per forza chi fosse veramente sua moglie”
Midori “Non è la prima cosa che dici al primo che passa”
Vircan sembra imbarazzato “Ecco. Io potrei avere omesso qualcosa riguardo le mie conoscenze di Phandalin. Io conosco Daran da un po’ di tempo, da quasi 10 anni”
Chao “Ah!”
Midori “Come lo avevi conosciuto?”
Vircan “Quando è sparito Marcus, mi sono subito messo alla ricerca di informazioni e sono riuscito a contattare l’Ordine del Gauntlet di cui fa parte Daran”
Midori “Certo, tramite la chiesa di Helm”
Vircan “L’Ordine mi ha indirizzato qui a Phandalin dove ho conosciuto Daran. Non nego che è anche grazie a lui se sono riuscito a diventare paladino e a far parte dell’Ordine del Gauntlet a mia volta”. Vircan prende da una sua tasca, una spilla con la forma di un piccolo guanto d’arme che tiene una spada per la lama insieme ad un drappo rosso. Il simbolo dell’Ordine del Gauntlet.
Midori “Daran non ce lo ha detto perché non si fidava di noi? Non ricordo che avesse accennato di conoscerti”
Vircan “Si infatti”
Riconoscete la spilla, l’Ordine del Gauntlet è molto famoso per la sua rettitudine e fedeltà alla giustizia e annoverà tra le file numerosi paladini.
Olbirek si interroga sul perché tutti questi gruppi tengono sempre una spilla per farsi riconoscere, dai buonissimi come Vircan fino ai bastardi come Galandro.
Chao guarda Midori e le chiede “Che intenzioni hai?”
Midori “Dobbiamo fermare Nezznar dal fare altre follie. Non è mia intenzione di mettere a rischio la vostra vita per delle faccende personali, questo è poco ma sicuro. Per il momento andiamo a raccogliere l’ultimo pezzo di chiave e prepariamoci allo scontro finale. Io userò ogni mezzo a mia disposizione per metterlo in ginocchio, vivo o morto. Questo dipenderà anche da lui, non mi faccio aspettative, proviamo a non levarlo direttamente di mezzo ma se non si fosse ragionevole, be, speriamo di poter contare sull’aiuto di un amico drago. Intanto è già tanto che siamo tutti qui vivi. Ci serve di trovare la strada per la Caverna Fungina. Andiamo a fare una visita a Gundren ma sono preoccupata perché non abbiamo ancora trovato Tharden da nessuna parte”.
Il gruppo si mette in marcia verso il tempio e Chao si affianca a Davino per chiedergli cosa pensa di tutta questa situazione considerando la sua ‘lunga’ esperienza”.
Davino ci pensa e risponde che la supposizione di Vircan ha senso ma in base a ciò che ha detto manca ancora il modo per arrivare nel Reame Reietto. Ancora la mente va al grosso Cubo, uno dei grossi interrogativi insieme al perché Nezznar voglia così disperatamente tornarci.
Midori “Adesso sappiamo che nel passato, ha fatto le cose che abbiamo visto. Ha radunato un insieme di forze malvagie formidabile per poter attuare il suo programma, li abbiamo visti e potrebbero essercene altri. Ha pure schiavizzato il drago bianco. Tutto questo arsenale per cosa? Dobbiamo ancora capirlo”
Vircan “Lui c’era già stato e non ne è uscito bene, quindi perché tornarci? Cosa è successo la dentro?”
Chao “E quanto tempo ci saranno stati? Il tempo qui funziona in modo strano”
Midori “Sono anche preoccupata per Gwyn, ancora non ha risposto”
Decidete di andare da Gundren e Nundro per sincerarvi del loro stato. Dopo non sapete cosa accadrà.
Bussate alla grande porta. Olbirek preferisce non provare questa volta per non ripetere l’esperienza del cugino stordito. Stavolta la porta si apre pochi secondi dopo senza alterchi. Nundro vi fa cenno di entrare velocemente e richiude la porta dietro di voi.
Chao si mette in un angolo e tira fuori il nuovo mantello e lo indossa. Ha intuito che questo mantello ha dei poteri e alcuni li ha visti nella memoria di Aldith, ma forse ne ha altri e vale la pena studiarlo con attenzione.
Nundro sembra sovreccitato “Cosa è successo? Tutti i rumori che sentivamo sono cessati di colpo e anche la testa sembra un po’ più libera di prima e Gundren da qualche ora dice che ha cominciato a capire meglio il diario”
Chao si mette a camminare avanti e indietro nervosamente.
Midori si rivolge a Gundren “Gundren abbiamo liberato le miniere dalla presenza di Mormesk”
Lo sguardo di Gundren è un po’ diverso da prima. È meno appesantito, non ha una bella cera ma al tempo stesso sembra più rilassato e meno teso. In un certo senso sembra il Gundren dei primissimi giorni della carovana, sembra addirittura più allegro e vi stringe le mani per ringraziarvi tantissimo
“Non so come ringraziarvi! Tutto quel caos, quella pesantezza, quel velo che avevamo nella testa da tanti anni non so come ma se n’è andata. Noi non siamo mai stati qui, com’è possibile che la maledizione ci avesse presi?”
Chao “Eredità?”
Gundren “ A quanto pare. Questo mi ha fornito forse la giusta chiave di lettura per decifrare il diario”
Chao “Giusto. Non abbiamo molto tempo. Facciamola breve, cos’hai scoperto?”
Gundren “Urmon si occupava di tante cose qui, ma i modi di scrittura su questo diario cambiano molto. C’è un periodo in cui sembra che sapesse a malapena scrivere. Era tutto molto semplice e scritto male e ad un certo punto ha iniziato ad scrivere ed esprimersi con termini forbiti, metafore e frasi ad effetto. Tutte cose che riguardavano se stesso”
Chao “Ne sappiamo qualcosa”
Gundren “Come? Cosa avete visto?”
Midori “Abbiamo avuto il privilegio di poter incontrare lo spirito di Aldith Tresendar. Gli abbiamo dato la pace e in cambio ci ha fatto vedere gli eventi della Miniera di 500 anni fa con gli eventi della terribile battaglia. Abbiamo visto Urmon nel pieno delle sue forze e abbiamo visto qualcosa, un incontro che lui ha fatto con Aldith. Sembra che in uno dei momenti della sua normale vita, si fosse perso nei cunicoli delle miniere. Sembra che fosse riuscito ad uscirne da solo e che dopo avesse acqisito grandi capacità cognitive. Sembrava trasformato, molto diverso dall’Urmon minatore. Riusciva persono a galvanizzare i minatori e anche dei dignitari per poter acquistare posizioni di prestigio e potere per fare una scalata all’interno del Consiglio del Patto. Era molto infervorato dall’idea di farne parte”.
Chao “Era avido”
Midori “Si, col tempo è diventata un’ossessione, sembrava palesemente arroventato dall’avidità, non tanto di ricchezze materiali, quanto di poter sentire potere nelle sue mani”
Gundren ascolta con molta attenzione le parole di Midori. All’inizio è molto stupito e meravigliato che abbiate potuto vedere il passato e quando avete cominciato a parlare di Urmon, in particolare del suo cambiamento, anche lui sembra che abbia realizzato qualcosa”
Midori vede l’espressione di Gundren e chiede cos’abbia capito. Il nano risponde “Questa cosa dell’avere acquisito delle capacità straordinarie, perlomeno per quello che era, potrebbe essere un motivo qualsiasi, sicuramente magico, ma anche a me è accaduto qualcosa di simile”.
Midori “Come?”
Gundren “Io non sono ‘nato’ con questi poteri, non sono mai stato uno stregone, però ho trovato un oggetto e in qualche modo l’ho assorbito e da quel momento ho questi poteri”
Chao “Oggetto?”
Gundren “Una pietra”
Midori “L’hai assorbita?”
Chao “è successo o l’hai fatto succedere tu?”
Gundren “Questo non lo so. Era una bella pietra, molto particolare, sembrava fatta di ossidiana con strane venature verdi”
Chao “E dove l’hai trovata?”
Gundren “Vagando in giro qualche anno fa sempre in cerca di sponsor”
Midori si rende conto che la descrizione combacia con la pietra del teschio di Urmon “Si è la stessa”
Gundren “La stessa? Avete una pietra simile?”
Midori “Si è sospetto che la sua natura sia malvagia e la tengo ben custodita”
Gundren “L’avete qui allora. Non sono interessato ad averla. Anche io vorrei liberarmene appena tutto questo sarà finito”
Midori “Speriamo che Reidoth possa darti una mano”
Gundren “Forse non è così impossibile”
Midori “Gundren noi abbiamo esplorato tanta parte della miniera e non abbiamo ancora trovato tracce di Tharden. Ci resta una stanza. Non so se riusciremo a trovarlo e se riusciremo a tornare qui, una volta che avremo tutti i pezzi. Potremmo essere ingaggiati subito da Nezznar”
Chao “Se Tharden fosse li, non sapremmo come proteggerlo”
Gundren “Nezznar! Il diario ne parla. Nezznar Rivernight era uno dei leader del Patto e consigliere di Aldith. Fedele alla famiglia Tresendar da generazioni, sembra che Urmon avesse un buon rapporto con lui. Qualcosa è però cambiato quando l’erede di Aldith è nato morto”
Midori “Nezznar lo ha saputo?”
Gundren “C’è scritto nel diario. Qui dice che l’erede non c’è mai stato e da quel momento la casata si è chiusa, tutte le varie promozioni e speculazioni in atto si sono interrotte. Credo che si fosse generato un clima di sospetto che ha nuociuto a Patto. Poi c’è una cosa che non riesco veramente a capire. Qui credo che Urmon si sia fatto prendere, come avete notato anche voi, dall’ossessione e noi di ossessioni ne sappiamo qualcosa. Ho un po’ paura di sapere cosa c’è scritto”. Le mani di Gundren stringono il diario e un po’ gli tremano dall’emozione o dal terrore di sapere cosa accadde dopo.
Midori “Fatti coraggio”
Gundren “Credo che il nostro bisnonno abbia fatto un gravissimo errore”
Olbirek “Già”
Nundro cerca di fare l’ottimista e inizia a parlare un po’ ingenuamente forse per convincersi “Dai tutti quanti facciamo degli errori. Quanto grave potrà mai essere? Voleva essere uno dei leader del Patto, non poteva tradire o mettere i bastoni tra le ruote”
Midori “Per questo penso che l’indole di questa pietra sia malvagia. L’animo di Urmon è stato viziato dal contatto di questa pietra ed ha finito per perdere la testa e la percezione del bene e del male. Non potendo ottenere ciò che voleva, ha deciso di condannare tutti”
Gundren guarda Midori con molta tristezza, come se avesse appena concretizzato i suoi peggiori timori.
Midori cerca di rincuorare Gundren, che c’è ancora bisogno di lui, se non altro per riabilitare il nome della sua famiglia e dare un futuro agli eredi. Tuttavia Gundren non riesce ad essere altrettanto positivo “Lady Hawkwinter è proprio per questo che la nostra stirpe si è condannata. Da Urmon in poi ci ha convinti e ci ha maledetti per ritrovare e prendere il possesso di questo luogo come se fosse nostro di diritto, quando non lo era affatto. Io, Nundro e Tharden, abbiamo rinunciato alle nostre vite, nostro padre Duron e suo padre Thorrin prima di lui hanno fatto altrettanto e l’hanno persa nell’impresa, questo perché? Perché Urmon voleva che lo facessimo per il suo orgoglio personale? Come si fa a perdonare una cosa simile?”
Midori “Potete scegliere. Qui non vi sta obbligando nessuno a subire passivamente una maledizione, potete scegliere e liberarvene con le nostre azioni”
Gundren “Prima dobbiamo liberarci di questa… ossessione”
Chao “E non dimentichiamoci che anche Tharden è disperso chissà dove”
Gundren “Certo. Per favore non perdete il senno anche voi qui dentro”
Midori “Per adesso sembra che siamo riusciti a non lasciarci andare. Ma adesso abbiamo un compito da terminare, forse più d’uno ma intanto andiamo a prendere l’ultimo pezzo di chiave”.
Chao “Un passo alla volta”
Midori “Gundren, hai qualche consiglio da darci per affrontare la stanza più velenosa della miniera?”
Nundro a quel punto prende la parole “Ci sono stato con Tharden pochi giorni fa. È un ammasso di rovi fitti che vuole bloccarti. È molto difficile avanzare a districarsi e l’aria diventa presto irrespirabile anche per un nano abituato alla vita in caverna”
Chao “Fuoco?”
Nundro ci pensa un attimo “L’aria è molto umida li, non sono sicuro che possa funzionare oltre alla possibilità che i gas possano detonare”
Chao “Detonare?”
Nundro “Tra il veleno e i gas potrebbe anche essere”
Midori “Una curiosità. Questi rovi occupano anche il soffitto?”
Nundro risponde “No. Sono solo a terra e un po’ sulle pareti che sono piene di strani rampicanti marci e pietrificati”
Midori “Che peccato, abbiamo visto che era un bellissimo giardino rigoglioso”
Nundro “Stento a crederlo”
Midori “Se c’è dello spazio in alto potremmo farcela volando”
Nundro “È un’idea”
Vi salutate e lasciate Gundren e Nundro nel tempio e iniziate ad incamminarvi verso la Caverna Fungina. Il percorso è nettamente più tranquillo. C’è solo il rumore dell’eco delle onde in sottofondo e non più lo strisciare o lo schioccare casuale. Ci sono numerosi mucchietti di cenere a terra e molti degli scheletri non ci sono più. Superate il braccio di Mosk e tornate alla Sala della Battaglia ora quieta, quasi tutti gli scheletri sono diventati cenere. Olbirek ne approfitta per esplorare tutta la zona in sicurezza fino ad arrivare agli antichi ingressi principali e alle stanze delle guardie. La troppa confidenza e nonchalance di Olbirek, lo conduce ad un agguato di alcuni Uccelli Stigei. Il gruppo li riconosce e non c’è altra scelta che combattere. Il combattimento è abbastanza veloce, gli Stirge non sono un reale problema.
Terminato il combattimento, vi dividete per cercare dettagli e riconoscere i luoghi visti nella memoria di Aldith. Ogni oggetto è praticamente distrutto ma Olbirek trova una cassa chiusa dietro ad un grosso tavolo ancora integro. Olbirek avvisa subito Tortocollo gridando il suo nome che riecheggia sopra quello delle onde. La cassa è chiusa con un vecchio lucchetto e Chao tenta subito di forzarlo inutilmente. Chao cerca di studiare per bene il lucchetto e al tentativo successivo, riesce ad aprirlo. Chao cede l’onore di aprire la cassa ad Olbirek. Olbirek pensando sempre ai mimic è molto cauto ma non ci trova nulla di strano. La cassa viene rumorosamente aperta e vengono trovate centinaia di monete di ogni tipo disposte in maniera ordinata. La presenza del grosso tavolo e l’ordine in cui sono disposte le monete vi suggeriscono che questa stanza fosse adibita alle paghe.
600 mr, 180 ma, 90 me, 60 mo. Visto il peso, cercate di distribuirle tra voi anche se Chao non sembra tanto d’accordo. Rifate tutti i conti con tutti gli altri soldi che avete trovato.
Radunate un totale di 185 mr, 616 ma, 412 me, 648 mo (totale circa 15 kg). 
Nel mentre Midori decide di fare vedere la pietra nera a Davino anche se è molto diffidente. Gliela fa vedere per pochi secondi e gli chiede se ne ha mai vista una del genere. 
Davino fa una faccia molto diversa alle quali siete abituati. Da persona molto distratta e fuori dal mondo, sembra diventare praticamente un altro e in un tono incredibilmente serio per lui risponde “Non farla mai vedere a nessuno. Non toccarla e non lasciarla mai toccare a nessuno, non tentare neanche di distruggerla perché non è possibile”
Chao “Cosa ne sai?”
Midori “Che cos’è? Ha a che fare con il Netheril?”
Davino “In un certo senso, ma è anche più antica di loro. È molto pericolosa.”
Chao “Che natura ha? Malvagia?”
Davino “è parte di uno strumento molto potente e come tutti gli oggetti così potenti, non può essere controllata veramente”
Midori “Non voglio che Nezznar ne entri in possesso allora. Se dovessimo soccombere?”
Davino scuote la testa “Dovreste seppellirla nel buco più profondo possibile e dimenticarsene”
Midori “Forse solo Ssarnak potrebbe sapere cosa farne. Noi siamo troppo fragili. Ma come fa questo semplice fazzoletto sacro a proteggermi dalla sua influenza? È di quando ho preso i voti, forse protegge da più del raffreddore”
Davino pensa attentamente alle sue parole e si interrompe su alcuni punti “Dipende da voi. Non metto in dubbio le vostre buone intenzioni. Questo oggetto… si dice che il potere sia qualcosa di vivo, è come se avesse una sua volontà, non è solo un tramite o uno strumento, ma che sia vivo come ciò che si dice del fuoco. In qualche modo alimenta e si autoalimenta. Questa pietra anche se è soltanto un… sembra insignificante è abbastanza potente da potersi considerare, vivo”
Chao “Midori, che ne dici se, finché non siamo in sicurezza, non nascondiamo quella cosa? Possiamo nasconderlo in questa cassa qui e lo riprenderemo dopo che avremo sconfitto Nezznar”
Olbirek sembra più dubbioso “Avremo tempo di tornare a riprenderlo dopo?”
Chao risponde “Prima o poi”
Vircan sembra anche meno ottimista e corregge Chao “Se lo sconfiggiamo”
Chao “Se non lo sconfiggiamo, gliela consegneremo in pratica”
Olbirek “Cosa ne pensi Midori”
Midori “Nemmeno Nezznar si è dato pena ad avere la meglio su quei rovi. Quello che serve a noi è solo oltrepassarli. Non è sicuro che noi troviamo un modo per toglierli da li, sono antichi e maledetti. Per quanto Nezznar abbia della servitù, se proprio dobbiamo evitare che trovi la pietra addosso a qualcuno di noi o troppo facilmente dentro una cesta, piuttosto la butto in mezzo ai rovi e se c’è un crepaccio la dentro meglio. Che si prenda lui il disturbo di andarla a prendere la in mezzo se proprio gli interessa. Ovviamente dopo che avremo preso il pezzo, non prima. Non sappiamo come reagiranno i rovi”
Chao commenta ridacchiando “Potrebbero inghiottire le miniere”
Midori prende sul serio la battuta “Non sarebbe male visto che comunque è un luogo che sembra fare male a chiunque provi ad entrarci, persino ad un drago. Direi di muoverci adesso”
Andate all’imboccatura della stanza fungina e ci entrate. Vircan apre la fila. Non si vede granché Nel buio corridoio a terra vedete un tappeto di muschi che ricopre un po’ tutto, poco più avanti c’è uno strato di rovi alto un metro molto fitti e pieni di spine che pare ricoprire il pavimento della caverna. Le pareti sono parzialmente ricoperte dai rovi e composte da rampicanti pietrificati e alcuni sembrano colare della strana melma. In fondo c’è una debole luce che illumina una sgradevole nebbiolina giallastra. La debole luce viene emessa da una statua che ricordate anche dalle memorie di Aldith. Correre ma anche camminare non sembra essere una cosa pratica e l’aria sta diventa pesante ad ogni passo in avanti. Arrivate al limite dei rovi. Chao incocca una freccia e la accende per scoccarla in sicurezza in fondo alla caverna. Messi tutti in sicurezza fuori dall’entrata, la freccia viene scoccata e sembra perdersi del tutto senza lasciare traccia.
Mandate in avanscoperta la mano magica di Chao che non trova pericoli
Usate il fuoco delle torce per allontanare i rovi ma rimanete quasi bloccati. L’aria vi sta contaminando. Vircan, immune ai veleni, va avanti e prende il pezzo di chiave ma l’umidità fa spegnere le torce e rimane bloccato. Olbirek riesce a trascinarlo via e uscite dalla caverna.
Decidete di riposare un poco nella stessa stanza in cui avevate riposato precedentemente. Iniziate pazientemente a mettere insieme i pezzi di chiave.

### Intermezzo - Rivelazioni davanti al fuoco
Durante questo breve riposo Vircan prende in disparte Midori e le parla del periodo con Daran e che facesse parte di un gruppo molto eterogeneo chiamato Protettori di Phandelver di cui Marcus probabilmente ne faceva parte.
Daran aveva avuto il compito di sorvegliare la zona ma poi, venuto a conoscenza di un individuo straordinario il suo compito diventò di sorvegliare quell’individuo: Davino. La presenza di altre fazioni così interessate poteva solo significare che in molti sapevano di Davino e che lo temevano o volevano usarlo.
L’Evento di Icespire poteva essere stato un modo per ottenere qualcosa, forse una guerra che però non ci fu.
Riflettete molto su Davino, di come ne fosse a conoscenza della pietra e sul perché sia così trasparente ad ogni forma di magia pur conoscendola bene. Vi viene in mente che una cosa del genere potrebbe essere possibile solo se ogni singola divinità o entità extraplanare lo ignorasse totalmente e che gli avesse negato ogni favore.

## Fine giorno 10