## Giorno della Festa del Raccolto d’autunno

### Tornando a Phandalin
E’ stata una notte tranquilla alla casetta di Reidoth e, all’ultimo turno di guardia, la druida torna sempre in forma di rondone. “Cip!”
Subito dopo si trasforma ma il suo aspetto è diverso. I capelli sono praticamente biondi, la sua veste è diversa, sembrano rami secchi coperti di cenere. Lo sguardo è più presente e l’aspetto è notevolmente più giovane. Questa **giovane** donna Vi guarda e di malavoglia dice “Sono Reidoth e il resto lo sapete già”.
Vi svegliate tutti e la nuova druida vi guarda, vi squadra e vi annusa uno ad uno. Dopodiché vi chiama tutti per nome e vi dice qual’è la vostra “specialità”. Indovina pressochè tutto, ma arrivata a Davino rimane interdetta e sembra che abbia un lancinante dolore alla testa. Chiama Davino “*curiosa creatura*” e che si porta appresso un oggetto molto pericoloso. A poco valgono le rassicurazioni di Midori sulla bontà del ragazzo, la druida rimane sospettosa.
Midori spiega cosa avete fatto la sera prima e la druida sembra colpita del vostro operato ma si dimostra comunque impaziente di rimuovere il drago dalla torre del paese.
Chiedete dove si trova il castello Cragmaw in modo da poter sia liberare Gundren che liberarsi del drago. L’idea di aver stretto un patto con un drago non fa molto piacere a Reidoth ma se questo è sufficiente a liberarsene, lo considererà una vittoria.
Reidoth vi racconta di aver passato tutta la notte al castello e vi mostra un immagine illusoria nell’aria.
Il castello si trova a circa 50 chilometri a sud, su un piccolo pianoro a metà di una collina circondata da una palude in mezzo alla foresta. Benchè sia evidentemente antico e segnato dal tempo, rimane una fortezza difficilmente espugnabile. All’interno ci sono goblin, hobgoblin, bugbear e qualche umano con mantelli simili ai vostri. Ci deve anche essere un sotterraneo con delle creature malefiche. Alcuni muri sono crollati, in particolare il muro a nord ha una vera e propria breccia che è piuttosto guardianata. Ad ovest si trova l’entrata principale con 2 torri con feritoie per gli arcieri.
Nonostante l’intero piano superiore sia crollato e assente, il castello è quasi del tutto coperto.
Reidoth è riuscita ad identificare alcuni locali

    1. Dormitorio e postazione arcieri torre nord ovest
    2. Dormitorio e postazione arcieri torre nord est
    3. Cucine e sala da pranzo
    4. Prigioni
    5. Sale del Re
    6. Sconosciuto (provenivano urla e pessimo odore)
    7. Breccia a nord con sentiero pattugliato
    8. Entrata principale con sentiero
    9. Entrata di servizio a sud chiusa
    10. Sconosciuto
    11. Corridoio

Reidoth vi dice di aver sentito anche odore di nano “vivo”.
Per raggiungere il castello in sicurezza occorre fare un giro tra boschi e colline perché i sentieri degli accessi principali sono sorvegliati.
Gli accessi sono fondamentalmente 3
* Il portone principale a ovest sorvegliato dagli arcieri sulle torri
* La breccia a nord, con il sentiero pattugliato
* L’entrata di servizio a sud, chiusa ma scarsamente osservata che sta proprio sotto le cucine da cui arriva spesso molto rumore.

Nel mentre che Reidoth e Qelline disegneranno la mappa voi tornerete dal drago per strappargli la promessa e forse ricevere una ricompensa, facendo attenzione a non essere mangiati. 
A Reidoth poco le importa se i cultisti hanno fatto una brutta fine o se hanno incontrato un orsogufo per strada. 
Per il servizio reso alla città, Reidoth vi accompagnerà al Castello.
L’eventualità di incontrare un orsogufo non vi fa particolarmente piacere e chiedete se c’è il reale rischio di incontrarne ma Reidoth sembra molto irritata perché, secoli prima, i regni precedenti fecero una strage di questi animali.
Qelline, Franco, Reirak, Rune e Cassandra prendono congedo e si dirigono a Neverwinter, dopo che Reirak saluta Olbirek alla maniera dei Rockseeker.
Sulla strada trovate altri mucchi di cenere e altri ragni giganti morti, le radici che sbucavano dalla collina sembrano completamente secche. Forse la città si è appena liberata del suo malessere.
Tornate alla torre e stavolta la trovate con il solo drago ad attendervi e numerose pozze di sangue sparse in giro. Buttati sul muro, numerosi mantelli neri.
Il drago, ombra di disturbo nella voce cavernosa vi accoglie con il suo tono mellifluo. Nota che avete avuto successo e che anche lui, nel suo piccolo, vi ha sgombrato la strada dagli zombi e ragni rimanenti.
Venomfang vi indica il forziere che ha detto di volervi dare come ricompensa. Vi dice che probabilmente era del proprietario della torre, forse un mago del luogo e se lo volete è tutto vostro. Non lo ha aperto ma ha annusato un po’ d’oro e qualcosa che potrebbe essere magica.
Midori ricorda a Venomfang il patto fatto. Ora che la città è stata liberata, anche lui deve andare via.
**Venomfang** acconsente e farà come hanno concordato. “LA CITTA’ SI STA RIEMPIENDO DI DISTURBATORI E CI SONO TROPPI INTERESSI NEL LIBERARLA. NON E’ MIO INTERESSE ESSERE DISTURBATO O ATTRARRE ULTERIORI ATTENZIONI”.
Midori, dato che è nell’interesse del drago di avere il castello, chiede se li possa aiutare a ripulirlo dai goblin ma Venomfang risponde che il suo modo di “ripulire” non prevede il fare prigionieri, quindi chiunque ci sia dentro non verrebbe risparmiato.
Vi viene chiesto quanto tempo ci metterete e non siete sicuri quanto ci voglia, sicuramente almeno 4 giorni, forse una settimana. Venomfang è sospettoso e vi incalza chiedendo se non vogliate tendergli un tranello e fa capire che sarebbe un grosso errore.
Dite che assedierete il castello e che non sarete da soli e venite squadrati uno per uno come se riuscisse a togliervi la pelle con lo sguardo. La diffidenza del drago è palpabile e fate notare che rispetterete il patto e che è chiaro che ormai ne va delle vostre vite. Venomfang fa notare che è tipico della sua specie onorare i patti, cosa che non si può dire ad esempio dei draghi bianchi.
Olbirek e Chao si dirigono verso il forziere mentre Davino e Midori guardano i mantelli neri. Midori vede anche un ampolla piena di un liquido giallo e una collana con amuleto molto malridotta e chiede se può prenderle. Venomfang risponde che per quanto lo riguarda è tutta roba vostra ormai.
Con molta circospezione Midori controlla l’ampolla. Sembra fatta di un buon vetro ed è integra. All’interno, c’è un qualcosa che fluttua tra il liquido e il gassoso e sembra che un occhio vi sia immerso. La collana è molto malridotta. E’ fatta di metallo molto resistente ma è come se fosse stata schiacciata più volte da qualcosa di molto pesante. La pietra, di colore verde, è praticamente sbriciolata ma ancora all’interno del castone. Midori chiede quale potesse essere il loro utilizzo ma la sua curiosità non viene esaudita. Erano oggetti appartenuti al capo dei cultisti che diceva di chiamarsi Favric.
Chao e Olbirek si avvicinano con cautela al forziere. Se Chao non avrà successo ad aprirlo con i suoi metodi, Olbirek userà i propri. Il forziere è visibilmente consunto dal tempo e dalle intemperie, forse basterebbe poco a romperlo, ed è chiuso da una serratura. Chao riesce ad aprirlo con grande facilità e la cassa rivela un vero tesoro: centinaia di monete moltissime d’argento e svariate d’oro, 2 pergamene e 4 calici d’argento con pietre incastonate (800 ma, 150 mo, 60 mo a calice). Sul fondo, brilla la lama di un’ascia. Olbirek, quasi intuendo di cosa si trattasse, infila la mano per afferrare l’oggetto che è abbastanza grande da essere quasi incastrato nel legno marcio della cassa. Ne esce un’ascia bipenne di evidente fattura nanica, con le rune HEW incise sopra. Le rune ricordano qualcosa ad Olbirek ma non è sicuro di cosa si tratti.
Davino guarda i mantelli e crede di poterci fare qualcosa per riparare i suoi abiti. Crede di ricordare dei metodi per farsi dei vestiti nuovi.
Mentre guardavate i vostri nuovi beni, Venomfang ha girato lungo il perimetro della torre sempre tenendovi d’occhio e vi ha annusato con molta atttenzione. Vuole essere sicuro di potervi ritrovare.
Prendete congedo da Venomfang che, a suo dire, vi ha fatto un favore, anche se Olbirek vorrebbe usare la sua ascia nuova per conficcarla nella testa del drago.
Tornate alla casetta di Reidoth e chiedete di partire prima possibile alla volta di Phandalin. La druida conosce la strada e andando di buon passo, usando scorciatoie che conosce, si potrebbe arrivare a sera ma non bisognerà fermarsi. Offrite un passaggio a cavallo a Reidoth ma lei preferisce camminare, non si ritiene così vecchia. Midori chiede come abbia fatto a “ringiovanire” e Reidoth risponde “Sono stata maledetta ma non sempre va così bene come oggi”. Vorreste portare più pozioni o rimedi possibili ma viene sconsigliato il calderone ormai pieno di roba putrescente.
Durante il viaggio passate attraverso sentieri e piccole valli di colline che vi fanno tagliare decine di chilometri.
Vedete la mappa ridisegnata, ora c’è anche il castello Cragmaw e durante il tragitto riuscite a parlare di qualche altro dettaglio. Ci sono decine di occupanti al castello, alcune sale sono chiuse e sorvegliate ma la maggior parte dei goblin solitamente dormono o si fanno i fatti loro. Il sedicente Re Grol è chiuso nelle sue stanze e pare essere molto nervoso. Ci sono delle vedette all’interno del castello e in alcuni sentieri.
Nel mentre siete riusciti a tornare al sentiero dell’andata, quasi all’altezza della “cupola”. Sentite nuovamente l’effetto del passaggio, tutto è di nuovo diverso, il cielo è nuovamente più scuro.
**Reidoth**: “Un’altra volta”
**Chao**: “L’hai visto altre volte?”
**Reidoth**: “Varie volte e fin troppo da vicino”
**Midori**: “Cosa è accaduto 10 anni fa?”
**Reidoth**: "Tutto sommato 10 anni fa è andata anche bene, i problemi sono rimasti dalle parti della miniera”
**Midori**: "Che ne è stato delle persone scomparse?”
**Reidoth**: "Non so di persone che scompaiono, direi che sono intere realtà che scompaiono e vengono sostituite da qualcos’altro”
**Midori**: "Sai se vanno da qualche parte”
**Reidoth**: "E’ possibile”
**Midori**: "Sai come fare a farle tornare indietro?”
**Reidoth**: "Non ne ho idea. Quando succede, cose, persone cambiano o spariscono come se non fossero mai esistite e al loro posto c’è altro”
Midori è profondamente contrariata nel sentire queste parole.
**Reidoth**: "Avete una missione? Non che siano fatti miei”
**Midori**: "Avessi la possibilità di ritrovare una persona a me cara, sarei pure più contenta, ma al momento dobbiamo salvare la gente di Phandalin e anche per questo che abbiamo chiesto il tuo aiuto”
**Reidoth**: "Scomparso? Non morto? Questa si che è una rogna. Comprendo la sensazione. Non ti fa andare avanti. Non importa quanto tempo passi.”
Intanto siete arrivati al crocevia al sentiero del Triboar e nella mente di Chao arriva un messaggio, con la voce di Iarno. Il messaggio dice, con poche parole “Invasione di gnoll. Tutto bene comunque. Sono arrivati dei rinforzi da Leilon”. 
Chao riferisce l’arrivo dei rinforzi e questo rincuora Midori.
Chao chiede a Davino quale sia il costo di una pergamena con l’incantesimo “messaggio”. Il ragazzo risponde che quelle di Donnabella che sono “parziali” possono arrivare a 30 monete d’oro.
**Reidoth** sbuffa ma non è stanchezza “Phandalin. Bah. Doveva rimanere un rudere disabitato. Questo posto doveva essere dimenticato da tutto e tutti.”
**Midori** non reagisce bene allo sfogo della druida “C’è ancora gente che sta cercando di viverci e che si guadagnano da vivere e non tutti sono propensi di cambiare le proprie abitudini e origini e rifarsi una vita da un momento all’altro”.
**Reidoth**: “Si. Lo dicevano anche 500 anni fa e non è andata bene nemmeno a loro”
Siete ormai nella piccola valletta tra le colline che circondano Phandalin e la stanchezza sta lasciando ormai il passo ad un senso di fatica vera e propria. Non vedete l’ora di tornare alla taverna di Toblen.
Siete arrivati alle porte di Phandalin, è praticamente l’ora di cena (fuso orario locale) e c’è qualcosa che non vi aspettavate di sicuro. Il sentiero che entra in città, è costeggiato di lunghe picche con non meno di 15 grosse teste di gnoll in cima.
Entrate in paese e vedete dei tendoni nella piazza accanto al santuario. Mark-Ssarnak è sempre seduto di fronte al municipio e lo vedete avvicinarsi a voi. Non vedete tracce dei rinforzi e nemmeno di lotta. Midori ricorda che le “Lance di Leilon” sono una milizia al servizio del tempio di Lathander a Leilon. Già in passato si sono resi utili nello scacciare i non morti della palude vicina e ne ha richiesti 20. Midori ritiene che siano state le Lance a uccidere gli gnoll. Tuttavia **Mark**, come se le avesse letto nella mente dice “No, sono stati a guardare”.
**Midori**: "Hai fatto tutto tu?”
**Mark-Ssarnak**: “Si. Ma veramente ha fatto quasi tutto Mark. Diceva di sentirsi pronto, ed effettivamente ha fatto la differenza. Ci sa ancora fare a quanto pare”.
**Midori**: "Come sarebbe che sono rimasti a guardare? Avevano paura?”
**Mark-Ssarnak**: “No, sono arrivati un po’ in ritardo, almeno così sembra”.
**Chao**: "Non è ciò che mi risulta, ma ok”
**Midori**: "Perdonaci ma siamo molto stanchi del viaggio e dall’esperienza e vorremmo andare a rifocillarci. C’era qualcosa di urgente che avevi bisogno di dirci?”
**Mark-Ssarnak**: “No”
**Midori**: "Allora intanto ti chiedo una cortesia se puoi almeno questo”.
Midori fa vedere l’amuleto rotto e la boccetta e chiede a Ssarnak se può identificarle. Ssarnak prende la boccetta e sorride subito.
**Mark-Ssarnak**: “Non ne vedevo una da tanto tempo. Pozione di chiaroveggenza. C’è pure l’occhio galleggiante. C’è chi la chiama Sangue di Nothic, ma è una sciocchezza inventata”.
**Midori**: "Sai dirmi qualcosa su questo amuleto?”
**Mark-Ssarnak**: “Non c’è molto da poter capire. La collana credo fosse solo una collana, ma la pietra, probabilmente c’era del potere li dentro. Non posso aiutarvi è completamente distrutta. Avete altre informazioni? Dove l’avete trovata?”
**Midori**: "C’è una torre a Thundertree forse appartenuta ad un mago ora abitata da un drago verde. C’era un gruppo di cultisti che portava vittime sacrificali per lui e abbiamo ingaggiato battaglia contro queste persone. A detta del drago queste appartenevano al capo. Cultisti di Venomfang”
**Mark-Ssarnak**: “Venomfang.” Ssarnak medita un attimo su questo nome. “Soliti nomi altezzosi da drago”.
Mark-Ssarnak continua l'ispezione: “Suppongo che, se questa era dei cultisti del drago, davanti ad un drago, con vittime sacrificali, e questo era un topazio astrale… volevano soggiogarlo e questo è ciò che rimane del tentativo”.
**Midori**: "Capisco. Ecco perché il drago voleva liberarsene. Immagino sia stato lui a distruggere tutto quanto. Direi una scelta folle. Noi abbiamo preferito qualcosa di più contrattuale per così dire.”
**Mark-Ssarnak**: “Credo che gli abbiate fatto un grosso favore invece.”
**Midori**: "Almeno abbiamo ancora la pelle addosso”.
**Mark-Ssarnak**: “Anche questo è vero. Beh. Buona serata, io mi sono sicuramente guadagnato la giornata”
**Midori**: "Allora grazie per avere difeso il villaggio”
**Mark-Ssarnak**: “Ringraziate Mark, è lui che si è divertito di più”.
Chao vede Gwyn e le chiede di seguirvi.
C’è ancora gente sotto i tendoni in piazza. E’ sicuramente un mercato locale e ricordate che è il giorno della Festa del Raccolto (High Harvest Tide), il giorno tra i mesi di Elaint e Marpenoth.
Notate che le persone sembrano eccitate dalle novità. Forse tra festa, invasione sventata, arrivo dei rinforzi, è stata una giornata piena di sorprese.
**Gwyn** vi spiega l’accaduto “Mi hanno raccontato che negli anni scorsi, sempre nello stesso giorno, gli gnoll entravano in paese, portavano scompiglio, rubavano parte del raccolto e scappavano, ma stavolta hanno trovato Ssarnak che li ha praticamente sconfitti da solo. C’erano anche Daran, Linene, Halia, Garaele, Sildar e Iarno. Probabilmente sarebbero stati sufficienti a respingere l’assalto, ma Ssarnak si è praticamente lanciato prima di loro ed con la spada Talon è riuscito velocemente ad ucciderne almeno 10. Sembrava quasi che ballasse. Pochi minuti dopo sono arrivati i soldati da Leilon. Se la sono persa per pochissimo. Credo che dopo, Daran abbia parlato alla comandante del drappello”
**Midori**: "Se la sono persa, non è che sono rimasti a guardare mentre si svolgeva.”
**Gwyn**: "Uhm. A meno che non avessero visto cosa stava accadendo e hanno preferito non intervenire”
**Midori**: "Ci penseremo dopo”
Vedete Daran con Bertice e Carp. Lo salutate e notate che la sua espressione è piuttosto corrucciata. Tutte le volte che lo avete visto, anche nelle situazione difficili ha sempre mantenuto un certo contegno e almeno una parvenza di bonarietà, ma stavolta si direbbe appesantito da qualcosa e sovrappensiero.
Daran vi saluta e anche lui vi racconta dell’accaduto e delle invasioni degli gnoll ma ve ne parla in un modo un po’ svogliato.
**Midori**: "Qualcosa ti preoccupa?”
**Daran** come se fosse stato colto in flagrante sembra ritrovare una parvenza di sorriso “Oh. Non le si può nascondere nulla. Si, quello che è accaduto oggi. Non tanto per essere stati invasi e per fortuna aver respinto velocemente. C’è stato qualcosa che mi ha ricordato molto delle faccende passate, un po’ personali.”
**Midori**: "Se c’è qualcosa in cui possiamo aiutarti, se non si tratta di cose personali. Cerca di restare sereno ma chiamaci se hai bisogno di aiuto. Adesso la nostra priorità è organizzare l’assalto al Castello Cragmaw. Ora sappiamo dov’è. Abbiamo chiamato un manipolo di soldati per aiutarci nell’assalto al castello, in modo che non ci siano conseguenze per gli abitanti di Phandalin. Possiamo parlarne a tavola se non è un problema per i bambini”.
**Daran**: "Preferisco tenerli con me per controllarli meglio”
Entrate in taverna ed è come se fosse passata un’eternità ma ritrovarsi da Toblen vi ridà quella sensazione di “casa fuori da casa” e siete tutti contenti di rivedere tutta la famiglia del locandiere. Toblen è contentissimo di vedervi sani e salvi e vorrebbe abbracciarvi ma si limita a delle grosse pacche sulle spalle. Istintivamente, guardando Olbirek, Toblen stava per dire “Elsa, l’acqua”.
Reidoth si guarda intorno un po’ infastidita dalla folla.
Midori chiede a Toblen dove siano i soldati di Leilon
**Toblen**: "I soldati credo che siano accampati fuori”
**Midori**: "Ti è parso di capire quanti fossero?”
**Toblen**: "Io ne ho visti 5 più la comandante, almeno credo che lo fosse. Non sono pratico di gerarchie di soldati”.
**Midori**: "Solo 5?”
**Toblen**: "più la comandante”
**Midori**: "Portami da bere per favore” risponde funerea Midori
**Toblen**: "Certo. Mi dovete raccontare tutto. Beh, raccontatelo ad Elsa, lei poi sparge la voce”
**Olbirek**: "Quanti ne aspettavi Midori?”
**Midori**: "20, ne avevo chiesti 20”. Risponde sommessamente Midori che preferisce cambiare discorso “Davino. Che ne pensi di questi mantelli?”
**Davino**: "E’ una buona stoffa, molto resistente e fitta. Forse è anche un filtro contro i veleni.”
**Midori**: "Vediamo di farne una protezione se si può”
**Davino**: "Volevo farci un abito nuovo. Credo di aver ricordato come fare un vestito senza aver bisogno di cuciture”
**Midori**: "Forse lo facevi in passato”
**Davino**: "Si, penso di averlo fatto tantissime volte. E’ come se le mani sapessero quali movimenti fare per imbastirne uno”
**Reidoth** che per tutto il viaggio ha guardato con sospetto Davino dice inquisitoria “Noi due dobbiamo parlare”
**Midori**: "Non potremmo lasciare passare la serata con rilassatezza?”
**Reidoth**: "La rilassatezza è quella cosa che ti fa morire in battaglia”
Reidoth, dapprima inquieta si siede a mangiare con voi.
Parlate dell’arrivo dei rinforzi anche se in numero nettamente inferiore a quanto richiesto. Reidoth non sembra comprendere le battute e rimane con il suo cipiglio, si comporta più da anziana ora di quando lo appariva fisicamente. Sperate che Donnabella possa aiutarvi
Nel mentre, con la stanchezza che si sta facendo sentire, avete bisogno davvero di un po’ di tranquillità e chiedete a Toblen una ricca cena. Il locandiere è contento di potervi servire con un degno raccolto di giornata. Brindate agli abitanti di Phandalin e al raccolto. I presenti sono lieti di poter brindare insieme a voi.
Chao nota Gwyn, Iarno e Sildar e dopo aver chiesto a Iarno di attendere, si siede al tavolo di Gwyn.
**Chao**: "Hai qualcosa per me?”
**Gwyn**: "Ieri non è accaduto nulla di particolare, una giornata come le altre, tranne forse per Daran che fissava Ssarnak. Di solito non si fa vedere in città e rimane al suo meleto ma in questi giorni si è spesso fatto vedere qui in piazza a vedere Ssarnak, forse a sorvegliarlo. Immagino che anche lui non si fidi del tutto. Oggi invece c’è stata questa invasione.”
**Chao**: "Da dove arrivavano?”
**Gwyn**: "Dal sentiero principale, entravano e facevano i loro comodi. Chissà se ci fossero stati i Marchi Rossi, magari li avrebbero respinti loro oppure si sarebbero alleati.”
**Chao**: "Non pensarci più, lasciamoceli indietro, i Marchi Rossi ormai sono storia passata”
**Gwyn**: "Appena sono entrati, credo che in molti se lo aspettassero e c’erano Daran, Linene, Sildar, Garaele e Halia già armati e pronti a schierarsi. Però prima che partissero, è arrivato Ssarnak che si è frapposto tra loro e gli gnoll. Ha rigirato Talon tra le mani come se fosse la prima volta che la brandisse. Poi la lama della spada è diventata totalmente nera ed è corso in mezzo agli gnoll e li ha decimati da solo uno dopo l’altro e dopo anche gli altri lo hanno aiutato a finirli.”
**Chao**: "Sembrava che si stesse divertendo?”
**Gwyn**: "Non lo so ma tra i poteri, le capacità di Mark e della spada, sarà stato molto avvantaggiato. Poco. Mi è sembrato che stesse ballando piuttosto ma forse era la sua forma di scherma, non saprei, non sono esperta in quel campo.”

**Chao**: "Si è divertito. Ok ha reso un gran servizio alla città.”
Chao avverte Gwyn che presto partiranno all’assalto del castello e quindi dovrà continuare a segnare gli avvenimenti. Sembra che non ci sia altro e vi salutate e Chao va al tavolo di Iarno e Sildar.
**Chao**: "E’ venuta Donnabella da te?”
**Iarno**: "Si. Certo capisco che la sicurezza non sia mai troppa quindi scrivere in codice è stata una buona idea ma ti ricordo che sono stato un boss di un’organizzione criminale benchè fittizia.”
**Chao**: "Contavo proprio su questo.”
Sildar sembra contrariato a sentire queste parole e ricordare che l’amico era stato un malavitoso gli da visibilmente fastidio.
**Sildar**: “Eh si vantiamocene…”
**Chao**: "Mi interessa che non trapelino informazioni dirette a Ssarnak. Sono tutti depistaggi utili.”
**Iarno**: "Lo capisco. Da quello che so di lui, posso dire che è un buon confidente. Non rivela nessun fatto privato o segreto di ciò che carpisce con i suoi sensi. Questa è a volte un’arma a doppio taglio. Lui non dice nulla di te agli altri ma fa lo stesso con tutti. Deve essere complicato essere un Nothic.”
**Chao**: "Quale può essere il suo fine?”
**Iarno**: "Vai a sapere. Una volta mi dissero che è impossibile sondare la mente di un immortale. I suoi obiettivi sono inimmaginabili per noi.”
**Chao**: "Bisogna difendersi da lui. Non mi fido, non al 100%”
**Iarno**: "Con i fatti di oggi, un po’ di fiducia se l’è guadagnata. Però chissà, sul lungo periodo?”
**Chao**: "Eri presente? Ti ha dato l’impressione che si divertisse?”
**Iarno**: "Ho visto come combatteva e nonostante la spavalderia, c’era tecnica e grazia nelle sue mosse. Qualcosa che ho visto fare solo ad alcuni pirati”
**Chao**: "Temo che lo abbia fatto solo per il suo piacere”
**Iarno**: "Non so risponderti con certezza ma mi piace pensare che lo abbia fatto per il bene della città e dei suoi abitanti. Abbiamo poche informazioni su di lui. Magari è folle come ciò che si dice sui Nothic e non c’è uno schema vero e proprio in ciò che fa.”
**Chao**: "Proteggerci? Non vedo perché debba farlo ma ok”
**Iarno**: "Magari si annoia”
**Chao**: "Questo è più sensato”
**Iarno**: "Sai, avendo un’eternità davanti. Posso dirti che se non fosse stato per lui, sarei impazzito. Era un ottimo confidente nei momenti difficili dell’infiltrazione.”
**Chao**: "Sembra quasi che ti piaccia”
**Iarno**: "Sono un mago. Ho studiato e ho dimestichezza con tanti tipi di potere, ma non sono di sicuro al suo livello e non capisco le sue ragioni”
Chao prende il coltello rituale preso dall’Albero di Gulthias e lo mostra a Iarno
**Chao**: "Parlando di potere, cosa mi sapresti dire di questo?”
**Iarno**: "Un ninnolo abbastanza pericoloso. Si direbbe un coltello rituale del Thay. Lo si capisce dalla fattura e dal colore della presa e del pomolo. E’ molto curioso trovarne uno qui, questa è roba da mercato nero. Il Thay è una nazione dell’est governata da una magocrazia con pochissimi scrupoli. Moltissimi di loro sono necromanti. Compreso il loro leader. Persone e manufatti provenienti dal Thay sono fortemente regolamentate qui per non dire che ne è proibita la circolazione.”
**Chao**: "Qualche buontempone lo ha usato per animare e vampirizzare un albero che ha invaso mezza città di Thundertree”
**Iarno**: "Quindi è così che la città era maledetta. Diabolico e preoccupante”
**Chao**: "Chi può avere interesse a invadere una città già in rovina. Volevano farci un avamposto?”
**Iarno**: "Può darsi. Le viscere di questi luoghi racchiudono più potere di quanto non pensiamo. Questo tempo anomalo ne è un esempio. Il Ragno Nero penso che voglia la stessa cosa ma forse lui sa quale sia la natura di questo potere. E’ un drow visibilmente anziano e potrebbe conoscere il passato di questi luoghi. Se conoscessimo il suo reale obiettivo potremmo prevedere le sue mosse.”
**Chao**: "Ti ringrazio e durante la prossima spedizione, se Donnabella si facesse sentire, inviami il messaggio. Non era firmato il messaggio”
**Iarno**: "Si, io ho solo preso i messaggi in codice da Donnabella, li ho tradotti, riassunti e inviati. Era il modo più veloce di fare con singolo messaggio”
**Iarno**: "Hai sempre il libro, vero?”
**Chao**: "Ho sempre il libro. Lo vuoi?”
**Iarno**: "Non nego che mi sarebbe estremamente utile”
**Chao**: "Forse in futuro. Ora si mangia.”
Finalmente mangiate e iniziate a rilassarvi.
La locanda intanto si svuota, è ormai tarda sera ma le discussioni sul come affrontare ed entrare nel castello continuano. Rimanete voi e Daran, anche Carp e Bertice sono andati a casa.
Reidoth non riesce a tenere a freno la sua curiosità (e forse anche rabbia) e chiede a Davino di sottoporsi ad alcune domande fissandola negli occhi. Gli occhi della druida sembrano ancora più oscuri della sua "versione vecchia", non si vede nemmeno un iride. È un assurdo buco nero che suscita orrore nella mente di chi li guarda, ma Davino sembra reggerlo senza problemi.
Reidoth fa molte domande, dalle più banali ad altre che sembrano decontestualizzate, su come fosse arrivato a Phandalin, su come reagisce alle persone che si ricordano di lui.
Parla di come lo abbiate trovato, anche se non ricorda molto nella confusione generale e parla anche di come i suoi ricordi sembrino tornare.
**Davino**: “E’ come aprire un cassetto che il giorno prima era vuoto e lo ritrovi pieno di cose. Allo stesso tempo, scopro che era ovvio che ci fossero quelle cose. Cionondimeno ne sono sorpreso e stupito. Sarà sempre così?”
**Davino**: “Prima non c’erano nemmeno i cassetti e ancora prima il terreno su cui poggiare i piedi. Era tutto così confuso. C’era solo questo oggetto che mi porto appresso. Forse mi appartiene o io appartengo a lui.”
Sulle sue ritrovate capacità di combattimento **Davino** risponde “Ho ricordi molto vaghi e lontani di un luogo, un tempio, dove mi hanno insegnato. Sembra quasi che io sia nato li. Sono stato li per molto tempo, credo. Ricordo di avere avuto un compagno giovane e lo ricordo quando era un vecchio maestro. Era un elfo.”
Il volto di **Reidoth** si fa teso è inizia a parlare sottovoce, cercando di nascondere le parole domanda che solo Midori riesce a sentire: “Hai visto il cristallo nelle miniere?”.
**Davino** ci pensa un po’, ha dei momenti in cui non sembra sapere e altri in cui sembra ricordare come se stesse cercando di afferrare i ricordi con una rete per farfalle: “Ricordo una stanza dentro tante stanze, infinite stanze”.
**Reidoth** finalmente distoglie lo sguardo e mostra la sua stanchezza: “Sei stato maledetto dal cristallo anche tu allora”.
Guardate Reidoth increduli, finalmente sapete qualcosa di nuovo su Davino e volete saperne di più, volete capire a cosa si riferissero con maledizione, cristallo, miniere, infinite stanze.
**Reidoth**: “Io ho quasi 500 anni. sono cresciuta in un periodo in cui gli orchi scorrazzavano per la foresta e razziavano tutti i villaggi che trovavano massacrando tutti quelli che trovavano sul loro cammino. Gli stessi orchi che avevano assaltato la miniera del cosiddetto Patto di Phandelver. Dopo essere diventata una druida, sono andata in missione per conto dell’Enclave di Smeraldo, per capire quale fosse la causa della devastazione avvenuta nella zona alcuni decenni prima. Durante le mie ricerche mi sono imbattuta in un nano, Urmon Rockseeker uno storico ed esploratore, probabilmente un tuo parente, suppongo. Lui era stato li proprio durante lo scontro, ne fu testimone e non riusciva a darsi pace di come tutto fosse venuto meno. Mi raccontò molti fatti accaduti e ci siamo messi alla ricerca di quello che lui chiamava il Cuore della Miniera. Un artefatto che secondo lui aveva la colpa di tutto. C’erano stati anche altri fattori come la codardia del sindaco Alderleaf e la presenza di creature oscure legate ai Tresendar, ma diceva che questo artefatto aveva scatenato degli sconvolgimenti senza precedenti nel tempo e nello spazio. Orchi mai visti prima si erano riversati nella valle e avevano invaso città e miniere.”
**Midori**: "Abbiamo trovato un suo libro sulla nostra strada ma non sapevamo che fosse un Rockseeker.”
**Reidoth**: “Eravamo li solo per capire cosa fosse successo, il cataclisma, gli orchi impazziti che hanno devastato queste zone, ma forse per Urmon c’era anche altro. Qualcosa di personale. Siamo riusciti a ritrovare la miniera e dopo aver superato un “poco amichevole benvenuto” siamo arrivati al luogo descritto da Davino, anche se in realtà è indescrivibile, ma la sua definizione è quanto meno calzante. Avevamo trovato questo ‘Cristallo’ ma sia la camera che il Cristallo non c’entravano nulla con le miniere in se. Per quello che ho capito, non aveva alcun senso che si trovasse li.”
**Chao**: "Quindi non è naturale”
**Reidoth**: “Assolutamente, sarebbe impossibile. E’ un artefatto che si trovava li da millenni evidentemente”
**Midori**: "Non deve cadere nelle mani di nessuno e se possibile seppellirlo meglio. E’ nostro dovere farlo.”
**Reidoth**: “Volevamo avere delle risposte e la camera era aperta e abbiamo appena dato una sbirciata ma è stato sufficiente. Ho visto una quantità incredibile di eventi dove ero presente, ma allo stesso tempo non ero io. Forse mi sono trasformata e sono svenuta. Quando mi sono risvegliata ero vecchia e la mia mente vacillava ma non era davvero passato del tempo. Urmon non è stato così fortunato. Mi sono svegliata perché lui urlava a squarciagola. Quel poveretto era totalmente impazzito. Urlava e si contorceva in preda a chissà quale delirio, come se avesse visto qualcosa che lo aveva totalmente sconvolto. Ha urlato per ore intere. Urla che riecheggiavano nella miniera. Non c’è stato verso di farlo smettere. Ho provato tanti tipi di cure ma non ha funzionato niente. Ha urlato fino a morire. Così ho richiuso tutto, sono scappata e ho fatto crollare gli ingressi.”
**Midori**: "Sei stata tu dunque?”
**Reidoth**: “Si. Ho sperato per secoli che quel luogo fosse e rimanesse dimenticato per sempre ma questo luogo rimane attivo in qualche modo, quando il tempo e lo spazio vengono stravolti. Credo che le mie capacità druidiche, abbiano ridotto gli effetti della maledizione che si manifesta solo quando cambio forma. Quando mi trasformo in creature grandi, divento vecchia e quando mi trasformo in creature piccole, torno giovane. Ma è come se fossimo due entità diverse e separate. Se è vero ciò che dice Davino, il cristallo e la sua strana camera stanno li da millenni, ben prima delle miniere e chissà cosa ha scatenato o modificato prima degli avvenimenti che conosciamo”.
**Chao**: "Almeno ora abbiamo un indizio”
**Reidoth**: “Credo che entrambi abbiamo sbirciato in qualcosa che non doveva essere usato dai mortali e che ci ha dato questa specie di immortalità. Nel mio caso si rivela quando ritorno da una forma animale. Nel suo, a quanto sembra, lo mantiene giovane visto che tutti qui lo ricordano così da sempre”
**Chao**: "Con dei grossi buchi di memoria però”
**Reidoth**: “Memoria che sta lentamente riacquistando e se è vero che ha vissuto così tanto, senza offesa ma, non sono sicura di voler sapere chi diventerà quando avrà riacquisito tutti i suoi ricordi. L’oggetto che si porta addosso però è tutta un’altra storia. Quello è un puro concentrato di odio. E’ l’unico modo in cui riesco a descriverlo. Forse lui che è così refrattario alla magia è l’unica cosa che riesce a tenerlo sotto controllo”
**Midori**: "Anche questa è una cosa da lasciare li e non sondarla troppo.”
**Reidoth**: “Ora voi dite che c’è questo Ragno Nero che ha rapito tuo cugino, un altro Rockseeker ed entrtambi cercavano la miniera. Non può essere una coincidenza.”
**Chao**: "No”
**Olbirek**: "No”
**Midori**: "No e probabilmente non è l’unica creatura che ha questo tipo di interessi. Capiamo cosa ci vuoi dire e non ci opporremo al fatto di voler lasciare il cristallo li dove si trova. Ma questa gente ha bisogno di vivere e ha bisogno di una casa.”
**Reidoth**: ”Dovrà farlo senza quella miniera”
**Midori**: “Se ci sarà un modo di farne dimenticare anche il nome alla gente, puoi contare su di me. Al momento dobbiamo però respingere tutti quelli che vogliono avvicinarvisi”
**Reidoth**: ”Voi non capite. Quel potere… Ma è vero che dobbiamo impedire a chiunque di andarci. Ciò che mi preoccupa e che questo luogo rimane attivo in qualche modo, e di quando in quando il tempo e lo spazio vengono stravolti. Solo qui e tutto parte dalla miniera, credo.”
**Midori**: "E’ possibile che sia il cristallo l’origine?”
**Reidoth**: ”Non ne sono del tutto certa. Il cristallo scatena questi effetti ma non credo che sia la vera fonte dell’energia. Dietro c’è una magia che non sono in grado di comprendere.”
Mark-Ssarnak entra in taverna sempre sprezzante e si avvicina al vostro tavolo sotto uno sguardo assai poco rassicurante di Daran.
**Mark-Ssarnak**: “Sentivo molti pensieri concentrati su vecchissime storie e non posso che concordare con la vecchia signora. Ciò che c’è nelle miniere non deve mai più essere usato.”
Si gira verso Daran qualche tavolo più in là
**Mark-Ssarnak**: “Lo hai già fatto, vero?”
Guardate Mark interrogativi
**Mark-Ssarnak**: “Credo che molto presto dovrò allontanarmi. Il vostro buon giusto Daran ha, come dire, approfittato del drappello di soldati per spiccare un ordine di cattura verso il mio ospite.”
Rimanete tutti a bocca aperta, non sapete se guardare Mark, Daran o crollare dalla stanchezza affondando la faccia nella cena ma Reidoth, che era rimasta perplessa ascoltando Mark, prende la parola dicendo 
**Reidoth**: "E’ tu chi cazzo sei?”
La stanchezza generale e lo stupore non vi permette di notare questa “sfumatura” ma Midori cerca di rispondere alla domanda.
**Midori**: ”Reidoth, costui è un difensore della città, è benchè sia complicato si tratta difatto di 2 persone insieme, un umano e un Nothic”
Nel sentire 'Nothic', Reidoth balza dalla sedia, indietreggia di qualche passo e sembra pronta a scattare e “artigliare”.
**Midori**: "Non devi preoccuparti, ha dimostrato più volte di essere dalla nostra parte”
**Mark-Ssarnak**: “Non è un problema, dato che non sono gradito, torno ai miei compiti. I miei ossequi a tutti voi e a lei signor Edermath”
**Reidoth** sembra sconvolta e incredula per aver parlato con un Nothic: "Ecco perché sembrava sapere tutto”
Chiedete a Daran il perché della sua denuncia ma il Drow è evasivo e seppur più calmo di prima, rimane piuttosto freddo.
**Daran**: "Da ciò che ho visto, il vostro Mark conosce alcune cose che riguardano un caso chiuso più di un secolo fa. Ho bisogno che venga interrogato da chi di dovere nel Cormyr. Si tratta di alcuni casi di pirateria di cui lui non dovrebbe sapere e che interessano molto al mio Ordine. Gli sarà riconosciuta ogni attenuante per aver difeso la città e ritengo che le sue informazioni saranno molto utili a capire se gli Sceriffi del Dragomare devono preoccuparsi.”
**Daran**: “Le truppe di Leilon sono accampate poco oltre il mio meleto, seguendo il torrente c’è un sentiero che costeggia una piccola collina riparata dal bosco. C’è una statua distrutta. I lancieri sono accampati li.”
Discutete di rivedervi l’indomani dopo l’alba sempre in locanda, per parlare dell’assalto al Castello insieme a tutti quanti. 
Notate l’assenza dei 2 goblin. L’ultima volta che li avete visti, Dritz vi aveva detto che avrebbe potuto parlamentare con i goblin della caverna.
Mentre Chao e Olbirek salgono nelle loro camere, Reidoth dice che non è abituata a dormire in una vera casa in mezzo alla gente e preferisce dormire fuori città ma tornerà all’alba per la riunione.
Midori deve andare a cercare i Lancieri e la loro comandante per invitarli alla riunione di un consiglio di guerra.

## Fine del sesto giorno