
## 03 / 10 /1491
### Introduzione
Siete tornati vittoriosi dal castello Cragmaw (che probabilmente ora si chiamerà Castello del Drago). 
Avete festeggiato insieme a tutte le persone e creature che avete in qualche modo conquistato con le vostre azioni. Gundren vi ha promesso prestigio e ricchezze. Non che non lo avesse fatto già prima ma ora si parla addirittura di una percentuale sui proventi delle miniere. Dopo che le avrete liberate naturalmente.
Avete finalmente sfogato una parte notevole della vostra tensione dovuta a tutti i pericoli e le incombenze dell’ultima settimana. Sembra passata un’eternità ma siete a Phandalin da meno di una decimana. 
Vi rendete conto di essere rimasti invischiati in faccende ben diverse da quelle per cui vi siete recati a Phandalin.  Quelle che erano iniziate come una ricerca di una famiglia e di uno scopo (per Olbirek) o delle investigazioni collaterali (per Midori e Chao), ora vi stanno portando a riscoprire dei misteri persi nel tempo. Ma non per niente si chiamano Reami Dimenticati.
Avete risolto tanti dei problemi della zona ma ne rimangono ancora di irrisolti: Il misterioso Ragno Nero che ha orchestrato il rapimento di Gundren e i sogni inquietanti che riguardano il terribile drago bianco.
Lo stranissimo evento che letteralmente ingloba la zona di Phandalin e forse anche il suo sottosuolo, la stella rossa che sembra vedersi anche di giorno, la storia della casata dimenticata dei Tresendar, un gran numero di gente che è rimasta in qualche modo ancorata a quei luoghi.
Continuate a sognare ma stavolta ricordate di più. Un drago bianco infesta questi vostri sogni così realistici e vividi. Il drago vi mormora cose su una prigionia e vi chiede con ferocia di liberarlo nel mondo reale. C’è un “grande assente” in tutti questi sogni. É stato difficile capirlo perché nei sogni non sapevate nemmeno che esistesse, ma dopo le ultime notti in cui c’erano praticamente tutti, quando poi lo avete incontrato nel “mondo reale”, vi è venuto in mente che Davino in questi sogni non c’è mai stato.
Forse lui rappresenta il mistero più curioso tra tutti.
È incredibile che non siate impazziti finora. Continuate a fare mente locale e affrontate i problemi uno alla volta e questo probabilmente ha salvato la vostra sanità mentale. Forse qualcosa vi è sfuggita qui e li ma era praticamente impossibile scorgere e fare tutto.
Forse oggi vi attende una giornata ancora più estenuante. Approfittando della vostra notorietà, un po’ di persone prima reticenti, ora potrebbero essere più disposte a sbottonarsi.
Gundren invece si è svegliato alquanto sospettoso e scontroso e, insieme ad Halia, sta facendo domande a tutti quelli che incontra, domande che sembrano mettere a disagio la gente.
Il popolo di Phandalin è felicissimo delle notizie. Anche la minaccia dei goblin sembra essere stata sventata e alcuni addirittura sembrano dalla vostra parte. Alcuni cittadini si dimostrano sospetti nei confronti dei goblin ma la parola di Davino sembra bastare a rassicurarli.
La vostra notorietà è aumentata notevolmente, molti abitanti si aspettano che i viandanti torneranno presto e gli stessi notabili vi potrebbero proporre incarichi al di fuori della Costa della Spada.

### Parte uno – Degli affabili goblin
Scendendo al piano terra, trovate come sempre Toblen e Trilena sorridenti. Trilena sta preparando Pip per andare a scuola e nell’ampio tavolo centrale ci sono Aintz, Fritz e Dritz intenti a parlottare e fare colazione, all’altro capo c’è Gundren che guarda molto concentrato dei fogli, probabilmente le mappe che ha dovuto disegnare. A un lato del tavolo ci sono Sildar e Iarno che sembrano piuttosto concentrati su qualcosa. Quando Sildar e Iarno vi vedono, è come se volessero condividere dei loro pensieri ma non sembrano sicuri su come esprimerli.
Vi sedete a tavola, Olbirek, richiamato da Gundren si siede accanto a lui ed iniziano a parlare in nanico stretto e sottovoce (per quanto un nano possa parlare sottovoce si intende).
Vedete i tre goblin parlare allegramente tra loro. Anche Fritz sembra essere nuovamente stato accettato. Aintz non ha più l’armatura di Sildar addosso.
Durante la colazione sembra che i goblin abbiano qualcosa da dirvi.
Midori coglie la palla al balzo per proporre un accordo tra Phandalin e i goblin del Nascondiglio Cragmaw.
Aintz sembra molto compiaciuto dell’idea e fa sapere che il Nascondiglio Cragmaw non esiste più. Temendo che i goblin del castello attaccassero la grotta come rappresaglia, Aintz ha chiesto a Dritz di usare parte degli esplosivi per creare una trappola per gli eventuali intrusi. Dopodichè hanno preso tutto ciò che c’era di utile, lo hanno nascosto e si sono diretti verso il castello per detronizzare Grol. Quindi i goblin dell’ex Nascondiglio Cragmaw hanno bisogno di una nuova casa e di un lavoro. Aintz ha già chiesto a Strong se ci fosse lavoro come boscaioli ma l’idea di Midori è di renderli delle guardie.
Il discorso va avanti tra alti e bassi ma dato che anche il gruppo sembra essere d’accordo con le proposte, ma poi sembra volersi fidare e si alza in piedi iniziando a raccontare una storia che ha dell’incredibile. Il vero nome di Aintz è Yeemik e proviene dalla fredda Icewind Dale. È stato uno schiavo e ha dovuto combattere nelle arene clandestine per liberarsi. Ha visto molto dolore ma ha cercato di maturare un senso di responsabilità verso la sua specie. Dopo un lungo viaggio verso sud, ha trovato i goblin del Castello Cragmaw agli ordini di Re Grol. A suo modo Grol si faceva rispettare e dava rispetto anche se i suoi luogotenenti bugbear erano alquanto discutibili. 
Un giorno di un paio di anni prima, Yeemik e un altro goblin di nome Droop furono mandati alla ricerca di nuovi avamposti. Yeemik e Droop trovarono una grotta isolata con un piccolo corso d’acqua all’interno abbastanza vicina alla Pista del Triboar. 
Sembrava un posto ideale per un avamposto. Ispezionando la grotta però trovarono qualcosa. Dei macchinari dall’uso indecifrabile e dall’aspetto molto antico. Molte di queste erano visibilmente rotte e al di la di ogni possibile riparazione. Durante l’esplorazione, Droop iniziò a mutare sia nella forma che nella mente. Divenne molto più intelligente e sembrò capire le macchine presenti nella grotta. Quel goblin che il giorno prima non sapeva quasi contare senza usare le dita, ad un tratto disquisiva di calcoli balistici e reazioni tra le sostanze. Per Yeemik era tutto incomprensibile ma Droop era molto sicuro di se e volle mettersi alla prova. Scelse una macchina ed iniziò a lavorarci su fino a farla funzionare. La macchina che assomigliava ad una grossa vasca chiusa, però necessitava di un altro componente, della carne ancora viva, o quasi. Droop non ci pensò un attimo e si tagliò una falange del mignolo sinistro e la inserì in una specie di ampolla di vetro della macchina. La macchina si illuminò ed inziò a fare uno strano ronzio. La falange iniziò a disfarsi ma Droop attese, la vasca riempì d’acqua e poco a poco un piccolo goblin iniziò a crescerci dentro. Yeemik era stupefatto. Quella macchina che Droop aveva chiamato “clonatrice” stava fabbricando un goblin a partire dalla sua carne. In alcuni giorni, 30 goblin uscirono fuori dalla macchina prima che la falange scomparisse. Erano piccoli ma non erano selvaggi come quelli del castello, assomigliavano più a Droop che ora si faceva chiamare Dritz perché gli ricordava di un eroe del passato di cui aveva sentito parlare. I goblin erano praticamente già adulti ed erano molto reattivi ai comandi impartiti, come dei bambini. Yeemik sentì della responsabilità nei loro confronti. Forse sarebbe stato meglio non dire a Grol di questa grotta e della macchina. In mano ai bugbear poteva diventare pericolosa. Passarono settimane e Yeemik che aveva cambiato nome in Aintz per uniformarsi agli altri goblin, aveva attrezzato la grotta. Dritz aveva anche creato una vasca che poteva essere usata per inondare il sentiero. Grol ad un certo punto aveva inviato Mosk e Klarg per capire cosa stesse succedendo e tramite loro si impadronì della grotta. 
Aintz capì che per Grol, quei goblin non avevano reale importanza, erano solo carne da cannone e non voleva che la macchina fosse spenta. Il suo obiettivo era creare un esercito anche debole ma potenzialmente infinito ai suoi ordini. Aintz inorridito dall’idea di mandare al macello centinaia o migliaia di goblin, iniziò a pensare ad un piano per detronizzare Klarg e Grol, in quel mentre siete arrivati voi a togliere l’incomodo. Dopo, i goblin hanno acclamato Aintz come loro nuovo “Re” e l’hobgoblin si è deciso ad affrontare Grol. In alcuni giorni ha cercato di preparare i goblin alla battaglia grazie alle sua esperienza sul campo. Tutti i materiali utili sono stati nascosti all’esterno della grotta per essere ritrovati successivamente. Al ritorno di Dritz, i preparativi erano già partiti e Aintz ha obbligato a mettere esplosivi ovunque per fare crollare la grotta addosso ad eventuali trasgressori. La “macchina clonatrice” nel frattempo è stata distrutta per sempre perché ritenuta un abominio. Aintz inizialmente non voleva credervi anche con l’intercessione di Dritz. Per Aintz voi avevate ucciso dei goblin e liberato i lupi e quindi ritenevate i goblin meno importanti o intelligenti dei lupi. Per fortuna il messaggio e la presenza del contingente sulla collina aveva cambiato i piani. La torre sulla collina non sembrava di volersi arrendere e Iarno aveva risolto “brillantemente” la situazione facendo “brillare” la torre.
Il racconto di Aintz sembra assurdo, ma se vero, ritenete che si sia comportato per il meglio, distruggendo una pericolosa macchina e ribellandosi al despota. Aintz aveva dimostrato responsabilità verso la sua gente e anche una certa capacità diplomatica, erano buoni presupposti per poter fare un patto.

### Parte due – un nano caparbio
Mentre Olbirek nel frattempo sta facendo colazione parlando con il cugino, Gundren gli racconta come è iniziata la storia, come ha conosciuto Midori e Vircan, la partenza da Waterdeep verso Phandalin, il suo tentativo di portare i 2 nobili dalla propria parte per avere dei finanziamenti per le miniere. Aveva provato per vari giorni del viaggio ma nessuno dei due si era dimostrato interessato. Gundren non parla di Chao o Davino che per lui erano dei servitori. Però mai si sarebbe aspettato che ci fossero anche loro in prima linea per il suo salvataggio. Gundren chiede ad Olbirek se si fida di loro perché continua a non capire quale sia il loro tornaconto.
Olbirek risponde sussurrando al cugino “Io sono sempre stato titubante ad accettare il loro aiuto, non conoscevo bene queste persone. Ho vissuto per anni fuori dalla società, credevo che fossero persone abbastanza losche e sembrava strano anche a me che loro volessero aiutarmi a trovarti. Però mi sono dovuto ricredere su di loro dopo che ho visto con questi occhi con quanta solidarietà hanno deciso di aiutare questo villaggio. Darei la vita per loro come loro darebbero la vita per salvare la città e te, cugino. Quindi se ci sono persone fidate a questo mondo sono proprio loro.” Olbirek pensa bene alle sue parole e continua sorridendo e indicando Chao “E soprattutto quel mezz’uomo li”.
Gundren per qualche secondo guarda intensamente Olbirek come se avesse difficoltà a credere alle sue parole ma alla fine di qualche oscuro ragionamento annuisce e dice “Bene! Ottimo! Ci servirà tutto l’aiuto possibile da persone così. Dobbiamo assolutamente arrivare alle miniere e dobbiamo trovare i miei fratelli, speriamo vivi, Tharden e Nundro”.
Olbirek interrompe Gundren “Non voglio assolutamente che loro vengano etichettati così, non mi piace il modo in cui ne parli”
Gundren ci pensa un attimo e continua “Se tu ti fidi di loro a questo punto per me va bene, però ricordati che loro non sono noi. Loro non sono dei Rockseeker. Anche nostro cugino Reirak si è rifiutato di aiutarmi. È rimasto a Neverwinter a badare alle sue cose. Saranno 2 anni che gli chiedo aiuto e mi ha sempre risposto che sarebbe arrivato, che mi avrebbe aiutato e poi alla fine non si è più fatto vivo. Ma d’altronde lui è un Rockseeker solo a metà.” Gundren concitato inizia a picchettare con forza un indice sul tavolo “Solo noi sappiamo la verità”.
Olbirek riprende “Io mi fido di loro”
Gundren sembra più rincuorato “Bene, se tu ti fidi di loro, io mi fiderò pure. Ma prima, oggi, abbiamo da fare qualche altro accertamento. Sildar dopo 10 anni che stavamo insieme, che si è sempre professato una guardia del corpo, si è fatto fregare da dei goblin e in più era li quando mio padre, tuo zio è morto. E Iarno? Ora è pappa e ciccia con lui? Avevo sentito dire che era disperso qui a Phandalin da un anno e non si trovava più. Ci sono troppe cose che non vanno.” Gundren si fa ancora più circospetto “Sono convinto che qualcuno mi ha venduto. Non so ancora chi ma qui qualcuno mi ha venduto.”
“Hai dubbi su qualcuno? Degli indizi?”
“E’ il naso che me lo dice.” Risponde Gundren sospirando “Ho intenzione di interrogare ogni singola persona di questo maledetto paese per scoprirlo”.
Il tono di Gundren intanto si era fatto più forte, si nota che si è spazientito. Ogni tanto sbatte i pugni sul tavolo come se volesse assolutamente qualcosa. Chao e Midori rivolgono lo sguardo verso il nano per comprendere meglio la discussione, però la distanza e il nanico rendevano la cosa difficile.
I pochi sguardi che Gundren rivolge al resto del gruppo sono sempre accompagnati da un sorriso di condiscendenza, tutta la sua attenzione è rivolta verso Olbirek. 
Chao chiede a Davino se conosce il nanico e il ragazzo dice di si ma parlano troppo piano per essere sentiti da quella distanza. Chao chiede a Davino di informarlo se ci fosse qualcosa di interessante.
Davino: “Forse è agitato dopo tutta la prigionia”
Chao: “Ma sbattere i pugni così, credo che voglia qualcosa”
Olbirek dice a Gundren “Gundren capisco il tuo stato d’animo, però vacci piano, sei ancora stanco, hai ancora bisogno di tempo per recuperare.” Olbirek si gira verso Midori “Posso chiederti nel mentre se possiamo avvicinare anche lei? Ci può aiutare.”
Gundren risponde “Certo. Bene abbiamo bisogno di persone di cui ci fidiamo” detto questo Gundren afferra un braccio di Olbirek e con l’altra mano solleva un indice come per rimarcare una cosa importante “Ma ricordati che loro non sono la tua famiglia”
Olbirek risponde annuendo con una smorfia e nel mentre fa cenno con una mano a Midori di avvicinarsi.
Midori chiede a Iarno e Sildar di aver pazienza e il gruppo si avvicina a Gundren e Olbirek.
Midori chiede educatamente a Gundren se ha riposato bene.
Gundren cerca di sistemarsi e ridarsi un tono prima di rispondere, raddrizza la schiena e sfoggia un sorriso migliore “Certo lady Hawkwinter. Sto benissimo grazie a voi”
Midori: “Cosa posso fare per la famiglia Rockseeker?”
Gundren: “Cos’altro potete fare? Voi mi avete già salvato la vita, mi avete anche riportato mio cugino. Io vi devo tantissimo” Gundren cerca di trovare le parole migliori ma sembra fare fatica “Però sono afflitto… sono veramente preoccupato che tra di noi, in questo paese ci possa essere una spia. Le modalità del mio rapimento sono state veramente troppo ben organizzate e precise. Vi ricordate quando vi ho lasciati a Leilon? Quello era un altro diversivo per arrivare a Phandalin in un momento assolutamente inaspettato. Lo avevo già fatto altre volte. Eppure ci hanno preso, sapevano esattamente dove trovarci. Non riesco ancora a farmene una ragione. Ormai sospetto di tutti.”
Midori: “Mastro Gundren, non vi nascondo che stiamo valutando questa opzione. Per quanto comunque innocenti fino a prova contraria, prenderemo del tempo per verificare se è successo che qualcuno anche involontariamente si sia lasciato sfuggire una confidenza verso la persona sbagliata. Dobbiamo tener conto anche di questo, sia che ci sia stata malizia, sia che possa essere successo, diciamo, per leggerezza, del tutto involontariamente. Non possiamo saperlo finché non avremo tutte le informazioni che ci servono in merito. Ho bisogno che manteniate la calma anche se comprendo lo stato di agitazione e il senso di disagio il pensiero di essere stati traditi magari da qualcuno di nostra fiducia ma se non manteniamo la calma sarà più difficile far venir fuori la verità, ma non sarete da solo, potete contare su di noi. Ci sono tante cose che abbiamo scoperto sul vostro rapimento, questa è una delle tante. L’altra cosa che ci sta più a cuore è prendere il criminale che ha orchestrato tutto questo. Stiamo cercando di sottrargli pià risorse possibili, sia in termini di mezzi materiali che di tirapiedi. Contate su di noi ma cercate anche di riposare e restare più sereno possibile. C’è Olbirek sia con voi, sia con noi”.
Gundren ha avuto varie espressioni durante il discorso di Midori, a tratti sembrava che avrebbe voluto dare in escandescenze, ma si è trattenuto. Ora sta cercando nuovamente di riformulare una frase di senso compiuto “Le vostre parole illuminano la mia ragione lady Hawkwinter. È vero, però io ho davvero fortissimi dubbi che qualunque cosa sia accaduta sia stata accidentale o casuale.”
Midori: “Faremo emergere la verità”
Gundren: “Oggi, confesso che avrò bisogno di mio cugino e anche di voi perché ho intenzione di parlare con più phandaliniani possibili per sapere e capire chi possa essere stato. Ho qualche sospetto”
Midori: “Non sarebbe meglio sceglierne alcune per non fare scatenare una caccia che allarmerebbe tutti? Questa comunità sta cercando di rimanere insieme nonostante tutte le differenze, quindi Gundren vi inviterei a selezionare un po le persone che desideravate interrogare. Consideriamo che c’è molta gente di questo paese che ha subito perdite gravi…” Midori si interrompe perché la porta della locanda si apre e Halia entra e si mette al fianco di Gundren.
Halia mette una mano su una spalla di Gundren e saluta tutti con il suo forte accento dell’est in particolare Gundren
Midori è stupita dalla confidenza tra i due e chiede “Vi conoscete?”
Halia un po’ stupita risponde “Certo che lo conosco, è il mio capo. Non lo sapevate?”
Il gruppo è visibilmente stupito da questa rivelazione ma Halia continua “Credevo di averlo detto o che fosse una cosa nota. Gundren è il proprietario della Borsa dei Minatori e suo padre prima di lui che l’ha fondata. Io mantengo i suoi affari quando lui o i suoi fratelli non ci sono.”
Gundren riprende a parlare “Halia mi aiuterà a scegliere le persone da interrogare. Io vi ringrazio tantissimo per avermi salvato e del favore mi state facendo, vi assicuro che non rimarrà non ricompensato”
Midori: “Mastro Rockseeker, mi è sembrato di sentire che avete due fratelli e che sono in pericolo anche loro?” 
Gundren: “Sarà meglio parlarne tutti quanti qui. Di chi vi fidate voi dei presenti?”
Olbirek fa subito cenno a Chao di avvicinarsi e l’halfling salta dal suo sgabello e si precipita vicino ad Halia. Midori fa cenno a Vircan e Davino di avvicinarsi.
Halia fa un saluto a Chao con il suo solito accento del Rashemen, tratto distintivo che Ssarnak non dovrebbe essere presente.
Chao: “Quindi Ssarnak per ora non c’è?”
Halia: “Starà facendo un sonnellino. Tra di noi c’è un accordo”
Chao: “Quindi se ci scambiamo un segreto adesso che lui dorme, non ne viene a conoscenza”
Halia: “No infatti”
Midori chiede a Iarno e Sildar di andare a prendere Linene e di aspettarli in municipio.
Nell’uscire, Sildar mette una mano su una spalla di Gundren dicendogli “È bello riaverti tra di noi” ma il sorriso di Gundren è un po’ amaro ed emette un suono un po’ strozzato.
Iarno e Sildar escono.
Midori: “Spero che questo possa metterti più a tuo agio”
Gundren: “Non lo nego”
Midori: “Mi sembrava il caso che non sentissero dettagli che ti riguardano se effettivamente dovessero essere i malcapitati di un episodio di fiducia mal riposta.”
Gundren: “Sono perfettamente d’accordo. Siete astuta lady Hawkwinter”.
Midori: “In realtà preferirei che non accadessero degli importanti incidenti diplomatici. Dovremo parlare con loro dopo. Innocenti fino a prova contraria. Stiamo cercando di recuperare tutti. Se siamo riusciti ad uscire vivi dal castello, lo dobbiamo anche all’intervento di Iarno che ha fatto saltare in aria la torre che abbiamo trovato in fiamme. Recuperare la lealtà è importante, potrebbero essere alleati. Questo comunque non fermerà le nostre indagini”
Gundren inizia “Bene. Partiamo dall’inizio. Penso che sappiate tutti quanti che sono alla ricerca delle Miniere del Patto di Phandelver da tutta la vita. Prima mio padre, prima ancora mio nonno e anche il mio bisnonno che c’è stato in quelle miniere.
10 anni fa ho preso in mano tutti gli affari di mio padre e con i miei fratelli sono venuto qui a Phandalin. Ho preso in carico la Borsa dei Minatori, ho conosciuto Halia che è stata una collaboratrice preziosissima. Per un po’ anche Toblen ha lavorato da noi, tanto tempo fa. Poi, lo sapete i miei fratelli sono andati in giro alla ricerca. Nundro è un esploratore nato e Tharden è la migliore guardia del corpo che si possa trovare in tutta la Costa della Spada. Ho passato gli ultimi 10 anni a convincere l’Alleanza dei Lord che le miniere del Patto sono importanti. Che dopo tutto quello che era accaduto, non potevano lasciar morire il sogno della mia famiglia con tutto quello che ha dato, per qualcosa che è stato un loro errore? Non lo avrei mai accettato. Anche senza soldi ci siamo rimessi alla ricerca e qualche mese fa ho ricevuto dei messaggi di Nundro che mi hanno fatto capire che l’avevano ritrovata.”
Midori chiede “Come vi sono arrivati i messaggi?”
Gundren risponde “Avevamo delle pietre che comunicavano tra loro. Quasi 2 anni fa, sono stato contattato da una donna umana che diceva di chiamarsi Vyerith. Mi ha trovato a Neverwinter e voleva sapere di più sulle miniere. Mi ha dato dei soldi e io confesso di averli accettati ma avevo capito che dietro c’era una terza parte che non voleva farsi conoscere e rimanere nell’ombra. Una specie di socio occulto.”
Midori trasale nel sentire il nome: “come avete detto che si chiama questa donna?”
Gundren risponde “Vyerith”
Midori: “Ma è sicuro che è umana?”
Gundren: “Ecco è questo il punto del perché ve l’ho detto. Perchè al castello la drow che mi ha torturato e ha cercato di uccidermi ha detto di chiamarsi allo stesso modo e un po’ le somigliava. È l’unico modo in cui le due cose si incastrano. So che in molti cambiano aspetto con facilità ma questo andava oltre il camuffamento comune. Suppongo che la terza parte interessata si fosse stancata di aspettare. E quella donna o drow è stata molto attenta a non rivelare nulla.”
Midori: “Potrebbe essere stata lei a seguirvi o farvi seguire fino al punto da sapere che voi sareste venuto qui?”
Gundren: “È  una delle possibilità. Però io sono sempre stato con i miei fratelli o con Sildar. Abbiamo rasentato la paranoia per gestire i nostri spostamenti. È una di quelle situazioni un cui non puoi sospettare di qualcuno ma sospetti di tutti: dell’Alleanza, di ogni persona del paese o del borgomastro”
Midori: “Cosa è successo ai vostri fratelli?”
Gundren: “I miei fratelli sono furbi. Quando Vyerith ha capito che comunicavamo con questa pietra, ha cercato di parlare con mio fratello Tharden simulando perfettamente la mia voce ma non sapeva che parlavamo solo in codice e Tharden lo ha capito subito. Sono sicuro che ha rotto la pietra per non essere rintracciato in alcun modo. Sono sicuro che le ultime parole che ha detto a Vyerith non le siano piaciute” a questo pensiero si forma un sorriso di scherno sul volto di Gundren.
Midori: “Pensate che Vyerith sia riuscita a catturare i vostri fratelli?”
Gundren: “Diceva di aver bisogno delle mappe, quindi non credo che li abbiano presi. Se li avessero presi, li avrebbero usati contro di me e sarebbe finita. Potrebbero sapere dove sono le miniere ma, credetemi, quel luogo è diabolico. In queste mappe ho trascritto e disegnato i vari posti e le trappole che i miei fratelli hanno trovato.”
Olbirek: “Quindi pensi che possano essere sulle loro tracce?”
Gundren: “Senza dubbio. Aveva bisogno della mappa proprio per sapere come affrontare l’interno. Da quello che ho capito da Tharden, li dentro ci sono varie entità maligne che la sorvegliano sempre, fantasmi, scheletri, trappole bloccati li da più di 500 anni.”
Halia guarda Gundren e gli dice “Sta calmo capo. Dai andiamo a parlare con una vecchia amica, vediamo se oggi è in vena di fare favori.”
Midori: “Chi è la vecchia amica Halia?”
Halia sorridendo: “È molto vecchia. Fino a qualche giorno fa credevo che fosse la persona più vecchia di Phandalin, ma qualcuno l’ha battuta dibbrutto.”
Gundren si alza, saluta tutti e con Halia esce dalla locanda.
Midori: “Non perdete le mappe”
Gundren: “Ci mancherebbe, con tutto il sangue che ho letteralmente sputato”
Olbirek: “Discrezione”

### Parte tre – Iarno Albrek
Era giunto il momento di parlare con Iarno e Sildar per avere tutte le informazioni possibili. Se non altro per sottrarli alle ire di Gundren. Anche a Davino viene di fare attenzione. Il ragazzo annuisce ma è abbastanza convinto di non essere mai stato nelle miniere anche se crede di averne sentito parlare.
Vi dirigete al municipio e trovate Iarno, Sildar e Linene già dentro. Olbirek e Chao cedono il posto alle signore. Linene dice “C’è ancora qualcuno che conosce le buone maniere”.
Midori chiede a Iarno: “Bene Iarno, vedo che il libro sta dando buoni frutti”
Iarno: “Senza dubbio. Con questo libro credo che chiunque potrebbe imparare la magia. L’arcimago Bowgentle era un genio. Non avrei mai immaginato di averlo tra le mie mani.”
Midori: “Non so se Sildar te lo abbia già detto. Qui sotto c’è un doppelganger imprigionato che ti ha impersonato”.
Vircan impugna il suo spadone puntandolo a terra così come quando fu per l’interrogatorio di Sildar una settimana prima e il suo sguardo è fisso su Iarno.
Iarno si fa scuro in volto e guarda le scale con orrore. “Elix”
Midori: “Si. Per fortuna abbiamo avuto la meglio su di lui, ma ce la siamo vista brutta”
Iarno sembra volersi sfogare: “Quel bastardo ha ucciso Thel e Harbin e fatto cadere la colpa su di me. Non che non fosse così in un certo senso, sono io che li ho messi nei guai.”
Midori: “Tutto ciò che puoi fare per proteggere questo villaggio, aiuterà a rinconquistare la fiducia in te Iarno. Aver aiutato a recuperare Gundren ha aiutato ma serve che tu riesca a fornirci ogni informazione sul Ragno Nero. Non si tratta soltanto delle vite di Phandalin e di tutta la Costa della Spada. Da quanto abbiamo appreso, ci sono altri 2 nani da salvare. Dicci quello che sai”.
Iarno inizia il suo discorso “Prima di ieri probabilmente non avrei saputo rispondere a tutte le domande. Per evitare di tradirmi, più volte ho usato degli incantesimi per bloccare la mia memoria e poi ho anche chiesto a Ssarnak di segregare parte della mia memoria. Ieri gli ho chiesto di sbloccarla e adesso le cose sono un poco più chiare. Credo che si debba cominiciare dall’inizio. Da parecchi anni fa.”
“Come sapete io e Sildar ci conosciamo da tantissimo tempo. Le nostre famiglie avevano affari in comune ed erano alleate ed amiche. Lui era devoto alla causa della giustizia e cercava di coninvolgermi sempre nelle sue imprese che a me sembravano bislacche.” Sildar sorride un po’”
“Io invece ero un nobile viziato ed annoiato con il passatempo della magia. Poi Sildar è riuscito a convincermi a cimentarmi in vere imprese. In quel periodo credo che abbiamo fatto del bene. Grazie a quello ma soprattutto grazie alle nostre famiglie, siamo stati notati dall’Alleanza che ci ha precettati. Siamo passati ad un lavoro interessante ma non privo di tentazioni. Lavorare per l’Alleanza era molto facile C’era chi si occupava di proteggere le delegazioni e chi scopriva alcune clausole in piccolo nei contratti. Vedere tutto quel flusso di denaro e potere ti inebriava più di quanto ritenessi possibile. Io ammetto che in quel periodo stavo per fare una scelta sbagliata. Sarebbe stato davvero molto facile cedere a quel desiderio di controllo e potere.”
“Avevamo tantissime informazioni, l’Alleanza era potente ma nemmeno ingenua anche se credevo che mancasse di intraprendenza. Avevano tante informazioni preziose di cui non se ne facevano nulla. Forse io avrei saputo usarle meglio di nascosto. Tante ricche zone da scoprire.”
“Ero anche entrato in contatto con il sottobosco criminale di Neverwinter e avevo visto il marcio. Ciò che fanno i nobili con le gang, come le usavano per i lavori più sporchi. Anche l’Alleanza non era cosi pura come si diceva. Riuscivano a mantenere bene i confini e tenevano lontani i gruppi che avrebbero voluto destabilizzare il tutto. Pero io pensavo di poter fare tutto questo in un modo migliore. L’Alleanza poi scoprì Duron e voleva approfittarsene. Voleva concedere il minimo per avere tutto con la scusa di espandere la loro area di influenza. Quindi le miniere erano importanti. E anche io ne volevo una parte.”
“Poi ci fu Icespire e niente fu più lo stesso, quel maledetto convegno. Volevo capire cosa ci fosse sotto. In fondo quelli erano dei luoghi poveri e martoriati con una pessima nomea e poi arrivare a fare patti con gli stessi orchi che dicevano di essere stati gli invasori che avevano distrutto la prima Phandalin e le stesse miniere. Mi sembrava tutta un idiozia. Con noi c’era anche della gente di Phandalin e dintorni. C’erano i coniugi Robert e Robin Corleton comproprietari dell’emporio Barthen e genitori di Anders e Thistle Corleton, che avevano aiutato a portare delle merci utili, c’era il ranger Gustaf Stellan che forse conoscete meglio con il nome di ‘Falcon’ e c’era Daria Edermath, la moglie di Daran che faceva da guida”
“Durante il convegno sono uscito fuori, mi ero stancato di sentire pomposi discorsi sterili e clausole di contratti che avrebbero sicuramente mirato a dei compromessi che ero sicuro che non sarebbero stati onorati. Fuori faceva freddo, c’era ghiaccio e tanta neve. Nel piazzale poco lontano c’erano 4 statue vecchie di almeno un secolo. Tre statue raffiguravano orchi guerrieri o saggi e una era un umano in tunica con un bastone. Non me lo sarei mai aspettato e per un attimo ne sono stato incuriosito.”
“Ad un tratto, alle mie spalle è spuntata dal nulla una figura incappucciata. Ho avuto paura di essere nel posto sbagliato, ma la figura si guardava in giro e mi disse che stava cercando il suo bastone. Dalla voce era chiaramente un umano”
“La figura non era affatto ostile e ci siamo messi a parlare del più e del meno fino ad arrivare a discorsi più etici. Io inizialmente quasi non lo guardavo in faccia per l’ingenuità di quei discorsi, ma le sue parole erano piene di speranza e riusciva a motivarla con una concretezza che poteva derivare solo da un’esperienza diretta. Non so come ma è riuscito a farmi stare meglio anche se, a tratti, la verità che trapelava dalle sue parole era quasi dolorosa come quelle cose che sai perfettamente ma che non riesci a confessare neanche a te stesso.”
“Siamo tornati alla fortezza e la figura incappucciata mi ha salutato ed è andato nella zona degli orchi. Era il mediatore degli orchi e questi si fidavano di lui. Lo chiamavano con dei nomi orcheschi. Un giovane orchetto gli passò un bastone con profonda deferenza e la figura si tolse il cappuccio e lo ringraziò.”
Iarno si ferma come se le parole gli morissero in gola, quasi non crede a quello che sta per dire. Da pallido, avvampa in viso ma continua a parlare con la voce rotta guardando Davino.
“Era un ragazzo dai capelli neri e occhi grigi ed è qui con noi adesso in questa stanza. Era Davino. E il bastone è quello che tengo adesso in mano”
Il gruppo è incredulo e Midori domanda “Ci stai dicendo che Davino è il padrone del [[Bastone di Vetro]]?”
“Così sembrerebbe, lo aveva lui” risponde Iarno
Davino aveva ancora in mano il bastone nero preso dai resti dell’Albero di Gulthias.
Iarno riprende il discorso “Dopo un po’ è sembrato che la discussione delle clausole fosse terminata e che si fosse arrivati ad un accordo. Davino aveva letto attentamente i termini e aveva anche fatto notare qualcosa. Parlava con Duron e Marcus, il nostro delegato e si era arrivati addirittura ad una stretta di mano. Duron sembrava così contento che forse avrebbe dato una testata a Davino per farlo giurare come fanno i Rockseeker.”
“Quella volta io è Sildar ci eravamo scambiati di posto. Lui controllava la situazione dall’alto degli spalti della grande stanza e io ero quasi in mezzo alle trattative. Quella situazione mi aveva molto incuriosito.”
“Si arrivò al brindisi e i 4 hanno brindato e dopo pochi secondi sono caduti tutti e 4 a terra. Solo Marcus sembrava che resistesse più degli altri ma sembrava molto debole, gli altri erano evidentemente morti. L’unica possibilità, la più evidente, era che fossero stati avvelenati. Ci siamo subito affollati li per capire cosa fosse accaduto. Sapevamo che in pochi minuti sarebbe accaduto l’inevitabile. I pochi che invitavano alla calma venivano tacciati. Si passò dal ‘sei stato tu’ allo spintone e in meno di 60 secondi furono sguainate le spade. Sildar era letteralmente saltato dagli spalti per venirmi a tirare via da li ma nel frattempo avevo raccolto il bicchiere di Marcus e il Bastone di Vetro rotolò ai miei piedi. Raccolsi anche il bastone mentre Sildar mi tirava via. Quel giorno mi salvò la vita e io protessi con delle barriere più persone che potevo. Questo però non evitò il massacro. 
Si scatenò il caos. Persi di vista molte persone e cercammo di scappare ma non conoscevamo bene la fortezza e ci ritrovammo sul tetto, con le spalle al muro. Credevamo di essere perduti. Con me c’erano alcuni soldati, Sildar e Falcon, tutti gli altri erano chissà dove”.
“In quel momento la luce del Sole venne meno, come se ci fosse un’eclisse ed è riapparsa questa maledetta Stella. Anche i nostri assalitori erano sbigottiti. Pochi istanti dopo siamo stati attraversati e spinti da una specie di onda luminosa. Una forza irresistibile ci sbalzò via da li dividendoci. Gli orchi a monte e tutti gli altri verso valle. Eravamo ormai distanti chilometri ma prima, quando ero in aria, questo bastone si bloccò a mezz’aria e vidi dall’alto cosa stesse succedendo. C’era una colonna di luce magica sulla verticale della fortezza, che sembrava sfondare il cielo e puntare direttamente verso la Stella. Dopo un po’ il bastone ha ricominciato a muoversi e anche io come gli altri mi sono poggiato a terra come una piuma.”
Midori interrompe Iarno per chiedere se le 4 persone fossero davvero morte
“Sono stramazzate a terra tranne Marcus, senza un urlo o un gemito. Davino sembrò andare giù per primo. Marcus era seduto a terra e respirava debolmente. Io ho preso il suo bicchiere e ho capito forse perché. Era un bicchiere truccato, lo usano alcuni diplomatici e dignitari. In pratica sembra che tu stia bevendo ma i liquidi finiscono all’interno della cornice del bicchiere con un gioco di vasi comunicanti. Uno strumento interessante. Quindi per quanto Marcus possa aver fatto finta di aver bevuto era rimasto intossicato a meno che non fingesse.”
“Successivamente, con molta attenzione, analizzai il liquido rimasto dentro il bicchiere. Non era una cosa che si trova nell’emporio sotto casa. C’era un’unico veleno che potesse avere quel tipo di effetto e che sembrava compatibile con quel liquido era il veleno di drago.”
Vircan e Davino dicono quasi insieme “Solo i draghi verdi hanno il veleno”. Iarno continua “Già. Capirete perché davanti a Venomfang, fossi così atterrito. Volevo vederci chiaro in questa storia. Perchè l’Alleanza aveva imbastito quella messinscena in pompa magna, perché darsi tanta pena per quel trattato, perché avvelenare tutti i delegati e cosa era successo dopo? Cosa ci aveva salvato la vita? Che senso aveva farci scannare e poi lasciare dei superstiti con quella magia così evidente?”
Midori chiede “Quindi ritieni che quella colonna di luce vi abbia proprio permesso di salvarvi?”
Iarno risponde “Credo di conoscere abbastanza la magia e in quel momento, quella era una magia provocata volontariamente e non c’era nulla che si potesse fare per bloccarla o arginarla. Dopo quel momento Sildar, perdonami amico mio, ma eri veramente sconvolto per aver fallito il tuo incarico di proteggere Duron, da quel giorno rimanesti attaccato a Gundren e i suoi fratelli per proteggerli in ogni modo, con o senza il consenso dell’Alleanza e nonostante ci avessero detto di tacere.”
“Ho seguito la storia delle famiglie distrutte da quell’evento. Molta gente era morta e altre scomparse: Daria Edermath, Marcus, Robert e Robin Corleton. Daran crebbe da solo la figlia Bertice. I piccoli Anders e Thistle rimasti orfani furono adottati da Elmar Barthen e divennero praticamente fratelli di Elmina. Mentre per Marcus l’Alleanza si occupò delle comunicazioni. Sono arrivato a pensare che l’Alleanza avesse premeditato almeno l’uccisione dei delegati per scatenare una guerra e guadagnarci sopra e poi avere un pretesto per annettere i territori dopo una campagna di sterminio. Non sarebbe la prima volta nella storia che qualcosa del genere accada.”
“Io dovevo assolutamente capire cosa fosse successo. Avevo già avuto dei contatti con il crimine di Neverwinter e forse quello era l’unico modo per avere altre risposte visto che con i canali ufficiali non se ne avevano”
“E da qui nascono tutti gli errori che sappiamo” aggiunge Midori
“Beh più o meno” Risponde Iarno un po’ imbarazzato
“Cosa manca?” chiede Chao
“Sono stato contattato da una ‘terza parte’. Non ha importanza che sappiate di chi si tratti, ma si tratta di un gruppo che ci tiene a rimanere segreto e che cerca di promuovere l’uguaglianza e la libera circolazione delle informazioni. È una rete di persone versata in ciò che comunemente si definisce spionaggio. Hanno creato questa sorta di leggenda del crimine di Bastone di Vetro, spargendo notizie false permettendomi di entrare nella malavita.”
Chao e Midori si concentrano per capire di quale gruppo si tratti. Esistono tanti gruppi e ordini più o meno segreti nelle varie parti di Toril. Chao chiede direttamente quale sia il gruppo di cui parla Iarno. Il mago sembra un po’ reticente a rispondere ma alla fine, guardando Chao negli occhi, un po’ come se lo conoscesse risponde “È il gruppo degli Arpisti”. Chao, Midori e Vircan capiscono di chi si tratta ma Sildar spalanca gli occhi e sbotta “Gli arpisti! Ti sei messo con quegli scappati di casa? Non fanno altro che seminare caos e dicono di essere dalla parte del bene.” Sildar sospira e si mette un mano in faccia.
Iarno continua “Sono stato contattato da una delle cellule di Neverwinter. Mi hanno fatto parlare con persone che mai avresti detto che ne facessero parte. È fur di dubbio che si tratti proprio degli Arpisti”
“Eh, vantiamocene!” Lo interrompe Sildar
“Capisco i tuoi sentimenti a riguardo Sildar, ma è grazie a loro se ho potuto tenervi d’occhio. Ho potuto vedere l’ostinazione dei Rockseeker per quelle miniere, ostinazione che era anche dei loro avi fino ad Urmon che in quelle miniere c’è stato. Tutti loro però sono morti o scomparsi in circostanze a dir poco misteriose nel tentativo di ritrovare le miniere. Tre generazioni di Rockseeker scomparse per lo stesso motivo. Non volevo che accadesse lo stesso a Gundren e che Sildar rimanesse coinvolto suo malgrado, quindi li ho sempre seguiti”
“Poi sono stato contattato da un’emissaria del Ragno Nero, una donna che si faceva chiamare Vyerith. Sono stato al gioco, ho rispettato la mia copertura, ma il Ragno era veramente astuto e ogni tentativo di incontrarlo personalmente andava a vuoto. 
Bisognava giocare ancora più sporco per guadagnarsi la sua fiducia. Allora ho cercato di capire cosa volesse più o meno ma era abbastanza chiaro che fosse interessato anche lui alle Miniere del Patto.”
“Ho studiato tutto ciò che potevo su questa zona. Due anni fa sono anche arrivato a rubare degli eccellenti studi di un’accolita di Neverwinter che immagino conosciate, Gwyn Oresong che ora è qui in paese. Aveva fatto davvero un ottimo lavoro e ho rubato i suoi studi anche per evitare che si infilasse in qualche pericolo e invece che ha fatto? Ha studiato ancora di più e l’anno dopo è venuta a stare qui.” Iarno sospira “Come boss del crimine faccio davvero schifo.”
“Circa un anno fa sono venuto qui, avevo convinto l’Alleanza a farmi stare qui per sorvegliare più ufficialmente i Rockseeker e capire dove fossero le miniere. Avevo studiato la storia della città, dei Tresendar, delle Cappe Rosse, del sindaco Alderleaf, di ciò che si ritiene che sia accaduto per quanto sembri incredibile, le supposte maledizioni, le cronache di Urmon. Ma c’era sempre qualcosa che non collimava.”
“Anche i fratelli di Gundren erano restii a dare informazioni così mi accordai con il borgomastro Wester. Avevo trovato degli sbandati un po’ in giro a Neverwinter e anche da queste parti. Nei sotterranei del maniero e ho trovato i vecchi mantelli delle Cappe Rosse dei Tresender che erano ancora in ottimo stato. Poi ho pensato ad un nome di una gang criminale a cui nessuno potesse risalire e mi vennero in mente i Marchi Rossi di Waterdeep che erano stati scacciati e distrutti tempo fa. Usando quel nome potevo utilizzarlo per attirare il Ragno, quindi ho creato una guardia cittadina composta da questi poveracci. In mezzo c’erano anche delle persone più furbe però che avevano capito che io avessi qualcos’altro in mente ben diverso dal creeare un gruppo criminale ma mi sono rimaste leali. Invece gli altri, presto o tardi si sono dedicati al taglieggiamento ma ho cercato di compensare il borgomastro per tutti i danni che potessero provocare.”
“Per quanto sempre difficile da equilibrare, lo stratagemma funzionò, il Ragno Nero voleva incontrarmi personalmente. Io credevo che si sarebbe trattato dell’ennesimo truffatore che voleva fare soldi facili con le miniere, invece con Vyerith siamo arrivati al suo covo sotterraneo, dalle parti di Conyberry più ad est da qui. Il Ragno aveva un folto stuolo di servitori e schiavi provenienti da ogni dove, anche dall’Underdark e suppongo che anche Vyerith non fosse propriamente umana. Poi l’ho incontrato, è un vecchio drow, avrà avuto almeno 600 anni. Un mago veramente esperto, forse si è specializzato in cronurgia o cronomanzia, delle scuole della magia che ti portano a vedere il tempo in maniera non lineare e assolutamente non convenzionale. Molti che la studiano impazziscono.”
“Il Ragno era una persona gentile ed affabile non si sarebbe mai detto che potesse essere un tale boss del crimine ed era davvero impressionate la sua conoscenza del posto. Ha sicuramente fatto fruttare i suoi secoli, ma poi mi sono reso conto della sua mancanza di empatia quando rividi Davino, legato ad un tavolo operatorio, letteralmente aperto e attaccato ad una flebo. Era vivo e semiincosciente. Sembrava che cercasse di resistere al dolore ma si vedeva che soffriva tantissimo. Il Ragno Nero continuava a parlarmi gentilmente mentre continuava a ‘lavorare’ su Davino. Ho dovuto appellarmi ad ogni fibra del mio essere per rimanere calmo e continuare a stare al gioco.”
“Cosa voleva?” Chiese Midori
Iarno ha il respiro un po’ affannato a ricordare e nel frattempo guarda Davino sconcertato e si siede su una sedia in un angolo della stanza “Non lo so, ma sembrava molto interessato a lui.”
Davino ascolta e si tasta il petto come alla ricerca di quache rimasuglio di operazione ma non trova nulla di strano.
Iarno trova la forza di continuare il discorso “Dovevo giocare il mio bluff migliore. Mi sono accordato con lui fornendogli tutto l’aiuto possibile dai Marchi Rossi in cambio della sua vasta conoscenza. Grazie alla mia conoscenza della magia mi è stato più facile fingermi interessato al suo sapere e distogliere l’attenzione da Davino. Lui era contento di questo accordo e ad un certo punto mi ha detto ‘Bene! Dopo che avrò finito di esplorare le miniere potrai farci quello che vuoi. Potresti anche prendere il mio posto’. Ricordo queste parole come se me le stesse dicendo adesso. Era una offerta senza senso. Cosa vuole veramente dalle miniere? Mi stava truffando? Prendere il posto di un boss del crimine senza scrupoli? Eppure era così convinto e tranquillo. Era l’ennesimo test? Una trappola? Mentre guardavo Davino, non volevo certo finire come lui. Che fosse un avvertimento? ‘Deludimi e finirai così’?”
Midori ha in mente un’unica domanda “Iarno. Chi ha permesso il rapimento di Gundren?”
Iarno si sofferma a pensare “Il Ragno aveva occhi e orecchie dappertutto, tra cui il doppelganger che avete fatto prigioniero: Elix. Lui era l’assicurazione del Ragno. Ma ho l’impressione che abbia fatto ben più del dovuto. Prima ha ucciso Harbin, poi ha ucciso Thel soltanto perché lo aveva visto. Harbin, nei suoi ultimi giorni, aveva preso il coraggio in mano e aveva deciso di creare una milizia cittadina. Thel era entusiasta della notizia perché era sempre stato dalla parte del borgomastro nonostante tutto e si propose come guardia. Durante uno di quei turni, vide due Harbin, uno vivo e uno morto. Forse Thel che era una persona semplice avrà pensato di essersi sbagliato ma Elix non poteva lasciarlo andare così si è trasformato in un Marchio Rosso, è entrato in casa di dei Dendrar con altri e da li è iniziata l’escalation di terrore. Tutte queste cose le so perché me le ha dette lui ed era contento quando me le diceva, rideva e mi descriveva come li aveva uccisi. Poi uccise anche Elmar ma non sembrava altrettanto contento. Maledetto servo di Baal.”.
“È possibile che Elix abbia impersonato altri in modo da impossessarsi delle informazioni necessarie per trovare Gundren e organizzare il suo rapimento?”
“È quello che penso anche io lady Hawkwinter. In pratica volenti o nolenti tutti quanti siamo stati complici senza saperlo. L’unico con cui riuscivo a confessarmi era Ssarnak.
Elix temeva Ssarnak, quasi tutti i Marchi lo temevano. Io per fortuna sapevo qualcosa sui nothic e Ssarnak non è uno che spifferi in giro i segreti altrui.”
Midori è assolutamente decisa e chiede “Iarno devi aiutarci a trovare il Ragno Nero. Abbiamo bisogno di trovarlo e se non sai come raggiungerlo, attirarlo, senza i Marchi Rossi e cercare di capire cosa potrebbe stanarlo e permetterci di ridurlo ad un essere che non possa fare più male a nessuno. Quindi prenditi il tempo che può servire per poter trovare il modo di poterlo raggiungere.”
Chao sembra compiaciuto da questa direzione e Olbirek capisce che potrà mettere la sua ascia tra i denti del Ragno.
Anche Iarno annuisce e risponde “Lo spero, e ho un sospetto. Ci sono arrivato pensando agli studi del Ragno, sulla cronurgia, su questo Evento e su quello che si dice che sia accaduto nelle Miniere del Patto, che il tempo e lo spazio sembrano non avere più senso. Credo che sia tutto collegato. Credo che lui debba trovarsi nelle miniere in un momento e in un luogo precisi e che quel momento sia ormai molto vicino, quindi non credo che sia più nel suo covo e in qualche modo potrebbe aver saputo dove si trovano.”
Chao sembra arrivare al dunque “Quindi se Gundren ci dovesse guidare, potremmo organizzare un’imboscata”
Iarno sembra essere d’accordo “Si è quello che spero. Insieme a me c’erano anche altre persone che mi hanno aiutato. 2 Marchi rossi e un halfling, il nipote della signora Alderleaf. Lui è stato convinto ad aiutarmi”
“Convinto da chi?”
“Dagli Arpisti. Lui era contento della cosa. Quando ho cercato di liberare i Dendrar i due Marchi e Verter mi hanno aiutato però siamo stati scoperti. Io e Verter ci siamo presi la colpa ma lui è riuscito a scappare e spero che stia bene. Gli altri 2 Marchi sono riusciti a dissimulare e hanno fatto finta di avermi preso. Alla fine, i Marchi vedevano 2 Bastoni di Vetro e hanno seguito quello che gli dava più denaro e io sono stato rinchiuso in una stanza con il mio bastone a bloccare la porta e 2 mimic a tenermi compagnia. Il resto credo che lo sappiate.”.

### Parte 4 – Un nano agitato
La porta del municipio viene spalancata dall’esterno da Gundren insieme ad Halia
Il nano, in maniera un po’ burbera guarda tutti i presenti e dice “Ah siete tutti qui. Meglio così. Halia mi ha aggiornato sugli ultimi avvenimenti. Sono accadute parecchie cose negli ultimi mesi e mi ha detto che c’è un prigioniero, un doppelganger che si spacciava per gente di Phandalin, quindi è la creatura più indicata a fare la spia. Vorrei parlarci 5 minuti.”
Siete sospettosi e Chao ribatte con “Parlare e basta, vero?” ma Gundren, praticamente senza ascoltarvi, si è già diretto verso i sotterranei dove ci sono le celle. Chao, Midori, Olbirek, Vircan e Linene lo seguono velocemente.
Le celle, dopo l’incendio sono ridotte male. C’è molta cenere a terra, l’interno di 2 celle è quasi completamente bruciato e 3 delle 4 inferriate sono state divelte. L’unica cella ancora funzionante è quella occupata da Elix il doppelganger prigioniero. Sul pavimento della cella di Elix c’è un cerchio brillante che fa da sigillo e ne blocca la capacità di trasformarsi.
Dal suo volto informe, Elix biascica “Visite. A cosa debbo l’onore?” La frase di Elix si spezza alla vista di Gundren. Benchè il doppelganger non avesse una vera bocca con cui fare espressioni, non ci voleva molto a capire che fosse sorpreso di vedere Gundren.
Gundren inizia a parlare “Stupito di vedermi? Cerchiamo di fare le persone civili, cos’hai detto al tuo capo? Sei preoccupato per aver fallito? Di aver deluso il Ragno? Anche lui ha fallito.”
Elix rimane silenzioso mentre Gundren riversa su di lui ogni genere di scherno. Midori, Chao e Olbirek cercano di capire cosa volesse fare Gundren con quelle domande sconnesse. Voleva torturare Elix o farlo parlare?
Sia Midori che Vircan lanciano l’incantesimo “zona di verità” per fare si che Elix sia costretto ad essere sincero, se parlasse.
Gli insulti di Gundren durano alcuni minuti e ad un certo punto Elix inizia a parlare ma senza alcuna disperazione o rammarico, anzi, usa un tono quasi trionfale “Dici che ho fallito? Non ha alcuna importanza. Che me lo abbia chiesto il Ragno o meno ho fatto tutto con grande piacere. Ho distrutto questa citta. Ho preso quel mago da strapazzo e gli ho fatto fare la figura dello stupido rigirando il suo stesso piano contro di lui. Ho sovvertito l’ordine di questo paese e l’ho paralizzato come nulla fosse. Ogni volta che qualcuno alzava la testa lo uccidevo. Il vostro borgomastro è finito in un pozzo. Quell’altro stupido che ci aveva visti è finito in un crepaccio e ho rapito la sua famiglia per terrorizzare tutti. E poi, anche il proprietario dell’emporio, quello l’ho fatto gratis.”
Gundren non si aspettava tutto questo orrore, probabilmente non era ancora al corrente della morte di Harbin e del clima di terrore scatenato da Elix. Nel momento in cui Gundren capì che, il proprietario dell’emporio, cioè Elmar Barthen era stato ucciso, perde quella rabbia, il suo sguardo si fa vacuo, la fronte da aggrottata si rilassa e le gambe gli tremano. Quando Gundren ritrova la forza per guardare freddamente Elix ha il respiro molto profondo e pesante come se stesse trattenendo qualcosa “Tu hai ucciso Elmar”
Elix risponde con un tono compiaciuto “Si e vuoi sapere come ho fatto? Mi sono trasformato in sua figlia e l’ho avvelenato. Ho visto che moriva guardando la figlia che lo aveva avvelenato.”
Anche Olbirek rimane sgomento di fronte a tanta freddezza e malvagità e mormora “Che bastardo”.
Elix riprende “Quindi, dimmi, chi ha fallito?”
Gundren mette le mani sulle sbarre come se volesse strapparle e nonostante Midori cerchi di allontanarlo anche con le parole, è come cercare di smuovere un blocco di pietra. Le parole della chierica lo invitano alla calma, che Elix potrebbe avere ancora informazioni e che è rischioso avvicinarsi così tanto.
Purtroppo le parole della chierica arrivano troppo tardi perché Elix, con un visibile sforzo per superare il sigillo, afferra le mani di Gundren e inizia ad artigliarle. Cercate di strappare Gundren dalla presa ma il nano afferra a sua volta le mani del doppelganger e poi congiunge i pollici. 
Sentite Gundren mormorare alcune parole e Chao capisce che sta per lanciare un incantesimo per bruciare Elix. L’halfling non ha altra scelta che fare allontanare Midori e Halia che stavano accanto a lui urlando “Fuoco!”
L’aria di fronte alle mani di Gundren si increspa, forma un onda, subito dopo quell’onda prende colore, diventa rossa, poi gialla e alla fine bianca. In pochi istanti la cella di Elix è invasa dalle fiamme e il doppelganger è diventato una torcia vivente che urla e si contorce. Il letto prende fuoco alimentando le fiamme.
Sentite il calore uscire dalla cella e lo spettacolo raccapricciante e inaspettato vi blocca e atterrisce per qualche istante. Nonostante la resistenza della creatura, percepite la sua sofferenza. Spostate Gundren ma le fiamme non si spengono e non avete modo di spegnerle al di la della porta. Midori chiama Iarno, forse lui ha una magia utile. Pochi secondi dopo, il mago scende le scale allarmato dalle urla che riecheggiano nell’edificio. Di fronte alla scena, Iarno intuisce velocemente cosa fare e muove le mani in una maniera ondeggiante. Rapidamente da tutte le fessure dei muri della cella, dell’acqua entra e immerge Elix spegnendolo. Subito dopo, l’acqua si riversa a terra inondando il pavimento del sotterraneo. 
Elix sembra essere ancora vivo ed in piedi ma rabbrividite nel vedere che il sigillo per terra si è cancellato. Il doppelganger si avventa sulle sbarre e cerca di trasformarsi in qualcuno o qualcosa, il suo aspetto cambia in più modi accentuando l’orrore. Iarno, memore di essere stato già colpito da una freccia proprio da Elix, indietreggia velocemente. Olbirek da un pugno in quello che avrebbe dovuto essere la testa ma è come colpire una palla di gomma. Elix sembra ridere istericamente.
Midori chiede “Elix dove si trova il suo padrone?” ma il doppelganger contina a ridere e nel mentre cerca di evadere diventando più sottile per passare tra le sbarre.
L’idea che quella creatura che avete respinto a fatica si possa liberare vi terrorizza per un’istante anche se siete in molti. A Midori non rimane altro che rivolgersi a Ssarnak “Ssarnak puoi fermarlo?” Ssarnak, attraverso Halia risponde glaciale “Si. In maniera definitiva”.
Midori guarda Gundren dicendo “Potremmo perdere l’opportunità di sapere altre cose” ma è Ssarnak che risponde “Ho passato gli ultimi giorni a sondare la sua mente. A lui non frega nulla del suo capo o della sua missione. Voleva solo seminare il caos e uccidere. È l’unica cosa in cui crede veramente”.
Nel sentire le parole di Ssarnak, ogni forma di pietà viene a mancare, Ssarnak capisce cosa state pensando, sfodera Talon che si illumina e la conficca nel corpo di Elix. La carne del doppelganger inizia a sfrigolare e creare bubboni orrendi. Dopo interminabili secondi, Elix smette di gridare e cade a terra senza vita. Halia estrae Talon dal corpo di Elix dicendo “Una morte patetica per una creatura patetica.” 
Chao non sembra d’accordo “Non mi sembrava tanto patetico. Era un avversario impegnativo”
Halia risponde “Non da quel punto di vista, ma dal punto di vista delle motivazioni. Si sublimava solo nel caos e nel disordine.”
Midori dice “Ti facciamo fare sempre il lavoro sporco”.
Halia risponde “Si, ma meglio esserci che non esserci. Credo che qua non ci sia più nulla da fare”.
Chao: “Abbiamo perso una fonte di informazioni? Chi ci potrebbe informare?”
Halia: “Elix aveva parlato e aveva accesso a tutti in paese. Nessuno sapeva che fosse trasformato in Harbin o tanti altri, qualche volta è anche diventato Sildar, e come non menzionare il piccolo Carp. Quindi concordo con fatto che le spie inconsapevoli eravamo tutti qui in paese”
Chao :”Non abbiamo ottenuto nulla” 
Midori: “Gundren, se questo ti rasserena, non ci sono vere spie o altri traditori a Phandalin, è ora di farsene una ragione e andare avanti. Dobbiamo capire dove sono i tuoi fratelli e aiutarli”.
Chao guarda di traverso Gundren per questo colpo di testa.
Vircan si rivolge a Gundren con voce ferma “Non era nel vostro diritto fare una cosa del genere Gundren. Per quanto rivoltante fosse, non potete essere giudice, giuria e boia. Prima o poi ne dovrà rispondere. Ma mi rendo conto che ora la priorità sia salvare il resto della sua famiglia, forse dovrebbe ricordarsi soltanto di questo”.
Chao, molto  agitato e picchiando il piede sul pavimento annacquato “Forse dovrebbe ricordarsi che non si prendono certe decisioni in questo modo, forse dovrebbe bere una pinta di più e farsi un’incazzatura di meno. Forse Olbirek, è meglio che parli con tuo cugino”
Gundren risponde “Si è vero, non avrei dovuto, ma aveva ucciso un uomo buono. Avreste dovuto farlo voi prima”.
Rimanete attoniti di fronte alla crudeltà di Gundren, solo Olbirek sembra riconoscere i “modi nanici” per quanto esagerati anche per lui.
Gli occhi di Gundren che dopo la notizia di Elmar erano diventati compassionavoli, ritornano serrati dalla fronte aggrottata. Risalendo le scale, Gundren si rivolge sprezzante a Sildar e gli dice “C’è da pulire sotto”. Midori rimane basita dal comportamento di Gundren. 
Midori ringrazia Iarno per l’intervento e gli chiede di riposare dopo la mattina movimentata e chiede a Sildar di non badare troppo alla rabbia di Gundren.
Midori: “Credo che non ci sia più nulla da sorvegliare qui Sildar, ormai questo posto va demolito e purificato”
Sildar: “Sono io che devo chiedere scusa a nome di Gundren. Credo che gli ultimi mesi non siano stati affatto facili per lui, specie l’ultima settimana. So che rimugina molto sulle cose però è una brava persona invischiata in una situazione fuori dal suo controllo. Non so cosa sia successo giù, non ho fatto in tempo a scendere. Immagino che il prigioniero sia morto. Come è successo?”
Midori: “Volevamo interrogarlo ma Gundren si lasciato prendere dall’ira e ha lanciato un incantesimo di fuoco che stava per bruciare l’intera cella, il doppelganger stava bruciando vivo. Ho chiamato Iarno che ha estinto il fuoco. In questo, il sigillo si è cancellato e Elix voleva fuggire. non sapendo che danni avrebbe potuto fare dopo tutto ciò che ha già fatto, non abbiamo avuto molta scelta”.
Sildar riflette un po sulle parole di Midori “Una magia. Questa non me l’aspettavo. Non credevo che ne fosse in grado. Tutta questa situazione lo sta forzando oltremodo”.
Intanto il puzzo proveniente dai sotterranei sta invadendo anche l’atrio.
Uscite dal municipio e del fumo esce. Il municipio è un po’ affumicato ma sembra non voler crollare nonostante il vostro passaggio.
Vedete Gundren e Halia dirigersi verso il santuario e parlare con Garaele davanti casa sua. Li raggiungete mentre loro entrano in casa. Siete preoccupati che Gundren, allo stato attuale, possa fare altre sciocchezze. 
Entrate in casa di Garaele e la vedete sorridente parlare con Halia “Allora Com’è essere dentro ad un mostro, Ssarnak?”
La battuta sarcastica dipinge un sorriso sui volti di Olbirek e Chao che reprimono a stento una risata, mentre Midori si batte una mano sulla fronte e interrogandosi come una persona così provocatoria come Garaele possa essere anche una devota di Tymora.
Gundren non sembra aver capito la battuta e rimane con la fronte aggrottata. Garaele va nella stanza grande e fa uscire ordinatamente i bambini che vi salutano calorosamente, in particolare Nilsa e Nars Dendrar. “Mi raccomando bambini, leggete il libro delle filastrocche perché più tardi vi interrogherò, in particolare quella filastrocca di cui vi parlavo poco fa”
I bambini in coro urlano “Si sorella Garaele”
Midori sembra preoccupata e si rivolge a Garaele “Quindi per colpa nostra i bambini non faranno lezione?”
Garaele risponde limpidamente “No, faranno lezione a casa di Gwyn per questa mattina”
Midori: “Meno male altrimenti avrei messo anche questa in conto a Gundren”
Carp e Chao si scambiano uno sguardo d’intesa. Lo sguardo di Carp sembra sempre più adulto rispetto a quello di un bambino poco meno che adolescente.
Davino, entrando, si toglie le scarpe.
Attraversate la piccola serra con il lucernario e notate che la vecchia Reidoth sta guardando le numerose piante in vaso con molto interesse. Garaele vi fa accomodare tutti nella “sala silenziata”
Ci sono vari giocattoli sparsi a terra e tra i tanti libri disseminati negli scaffali, ci sono degli animali fatti di carta ripiegata più volte con molta cura. Sotto le luci della stanza ci sono dei tavolini con delle campane di vetro con alcuni di queste creature di carta particolarmente belle. Le luci non sono alimentate da fiamme ma sembrano delle pietre praticamente sferiche e ben levigate che emettono naturalmente luce. Un semplice meccanismo consente di richiudere le pietre in un involucro per bloccare la luce.
Non sentite più voci provenienti dall’esterno anche se vedete Garaele parlare con Reidoth, forse delle piante.
Una volta seduti, Gundren inizia a parlare “Anche se credo di aver avuto le risposte che si potevano avere, vorrei capire cosa sanno qui in paese. Durante i miei ultimi viaggi, ho scoperto anche qualcosa sugli abitanti di Phandalin. Niente di speciale perlopiù, ma dopo il rapimento mi sono preoccupato”
Chao “Di cosa?”
Gundren “Che potessero essere stati comprati dal Ragno Nero. Da quello che ho capito, lui si comporta così: se puoi comprare qualcosa, bene, se invece non puoi, prendila, o uccidila.”
Chao: “Ma tu il paese non lo conosci già da un sacco di tempo?”
Gundren: “Si però sono sempre stato molto in giro a cercare finanziamenti, approvazioni. Tutto questo non è a buon mercato. Sia io che Sildar non siamo stati molto contenti di come l’Alleanza dei Lord ha trattato mio padre. Ad un tratto, dopo la sua scomparsa sembrava come se non fosse più rilevante. Ma da quel punto di vista non abbiamo cavato un ragno dal buco, è proprio il caso di dire”
Chao non riesce a trattenere una risata
Midori: “Gundren, io voglio augurarmi che quello che abbiamo visto prima, non lo rivedremo mai più. Possiamo contarci? Perchè è possibile che anche qualcuno di noi si potesse fare male. A parte in ogni caso che ora è sicuro che non potremo sapere se Elix poteva metterci sulla buona strada. Qualunque fosse la tipologia delle sue motivazioni o la base del suo comportamento, adesso dobbiamo schiarirci bene la mente, buttare fuori le emozioni negative e cercare di focalizzarci su, quello che ci hai detto stamattina. Che molto probabilmente anche gli altri tuoi fratelli sono in pericolo.”
Gundren: “Halia mi ha informato che aveva già ‘estratto’ tutte le informazioni possibili e io ho fiducia nei suoi metodi. Però non volevo credere ad alcune cose, volevo vederlo e sentirlo da me e, lo ammetto, quello che ho fatto è imperdonabile, cionondimeno, era una creatura aberrante”.
Midori: “Su questo siamo tutti concordi”
Gundren: “Tra poco dovrebbe arrivare qualcuno del paese, qualcuno con cui volevo parlare. Non so ormai quanto possa essere utile, magari sarà utile solo a togliermi alcuni dubbi che mi stanno bucando il cervello”
Midori: “Possiamo confidare che quella persona tornerà viva a casa propria?”
Gundren: “Si. Penso proprio di si”
Olbirek: “Nemmeno bruciacchiata vero? Potrei concederti un occhio nero al massimo.”
Gundren: “Be… Credo che se lo facessi qui, la padrona di casa sarebbe molto, molto scontenta”
Midori: “E non soltanto lei”
Gundren: “Immagino sia un peccato rovinare l’aula dei bambini”
Midori: “A proposito, la vado ad avvisare che non c’è più bisogno che vada a rifare il sigillo in municipio” 
Midori esce dalla stanza e sente subito i rumori esterni. Vede Garaele e Reidoth che parlano delle piante e le interrompe “Garaele, perdonatemi” Garaele si volta verso Midori sempre sorridente “Ditemi lady Hawkwinter”
Midori: “Pare che abbiamo un doppelganger in meno da gestire. Non verrete incomodata più, potete dedicarvi personalmente come prima alle vostre attività”.
Garaele sembra pensierosa e per un attimo fa una smorfia di sorpresa e replica “Devo dedurne che, non credo che lo abbiate liberato o lasciato in libertà”
Midori: “No sorella. Giace appestando l’intero palazzo del municipio che credo ci appresteremo a demolire presto.”
Garaele sembra dispiaciuta “Che peccato, era praticamente l’unico edificio di pietra originale della città.”
Midori: “Verrà ricostruito, ma sicuramente il sotterraneo va purificato”
Garaele: “Quelle mura hanno retto più di 500 anni, non credo che verranno giù per un fuocherello”
Midori: “Questo mi rende molto felice. Cercheremo poi di avere un consiglio da tutti per capire cosa fare del cadavere del doppelganger. È una cosa completamente nuova che non mi è mai capitata.”
Garaele sembra alquanto sicura sul da farsi “Avvertirò Jessup”
Midori: “Jessup? Siete sicura?”
Garaele: “è pur sempre un cadavere alla fine. Una benedizione dovrebbe essere sufficiente a scongiurare eventuali ‘ritorni’ indesiderati”
Midori: “Questa sera ci penseremo io e il mio accompagnatore Vircan, su quello potete contarci.”
Midori guarda in giro tutte le piante della serra specie quelle acquatiche ma non riesce a riconoscerle. Ci sono anche barchette di carta ripiegata nelle tinozze che ospitano le piante.
Midori torna in stanza e Garaele ritorna a parlare con Reidoth delle piante probabilmente approfittando dei buoni consigli di una druida anziana.
Attendete qualche minuto seduti e in stanza entra una persona che riconoscete subito tutti: Toblen Stonehill
Toblen: “Salve a tutti”
Midori: “Oh buongiorno Toblen”
Toblen sempre sorridente e affabile continua: “Mi han detto di presentarmi qui. Son venuto adesso così poi prepariamo i pranzi. Con queste giornate allungate, a volte dobbiamo fare 2 colazioni, 2 pranzi e una cena per un solo giorno.”
Chao: “Chi ti ha detto di presentarti?”
Midori realizza che la persona da interrogare è proprio Toblen “Per Lathander. Non ci credo”
Chao “Chi?”
Midori “è stato Gundren. Ti ricordi che ha detto che aveva convocato una persona per parlarci?”
Chao realizza anche lui e sbigottito invoca una divinità sconosciuta.
Gundren fa segno a Toblen di sedersi e lo saluta amichevolmente e Toblen inizia a parlare senza sentirsi a disagio. “Salve Gundren, forse non abbiamo avuto tempo di parlare bene finora ma siamo contentissimi che siate tornato salvo.”
Gundren a volte sembra che stia per sorridere ma sembra anche reprimere quell’emozione sotto la lunga barba
Toblen continua “è straordinario che la mia umile locanda sia diventata praticamente il quartier generale per pianificare un assalto ad un castello per liberare un amico. Ho sentito tante storie di locande famose piene di grandi avventurieri ed eroi che pianificavano grandi imprese, ma mai avrei pensato che la mia potesse diventare una di queste”
Gundren sembra trovare la forza per parlare o forse non riesce più a tacere “Da quanto tempo conosci la mia famiglia, Toblen?”
Lo sguardo di Toblen sembra perdersi nei ricordi ma il locandiere risponde continuando a sorridere “Oh, saranno almeno 15 anni. Siamo venuti a stare qui con Trilena e all’inizio ho lavorato come minatore con tuo padre Duron. Era un lavoro molto duro però ero contento di farlo. Era molto difficile, gli orari molto pesanti ma tuo padre ci sapeva fare. Poi, per fortuna ha scoperto che ero molto più bravo a fare i conti che a scavare. Così sono diventato il contabile della Borsa dei Minatori. Ci siamo incontrati li le prime volte.”
Gundren sembra ricordare con piacere quei momenti
“Poi è nato Pip e Phandalin stava crescendo finalmente, le persone andavano e venivano, non era un vero e proprio turismo ma era diventato un piccolo punto di scambio e una tappa per i viandanti e i mercanti. C’era solo una vecchia osteria che però veniva spesso distrutta, ricordi? Così alla fine, lo sai, ho fondato la locanda. Chiaramente e soprattutto grazie alla tua famiglia. Credo che molti del paese debbano molto alla tua famiglia.”
Il sorriso di Gundren si spegne nuovamente, riaggrotta la fronte e domanda “E dove hai preso i soldi?”
Chao inizia ad infastidirsi visibilmente e pur rimanendo seduto è come si muove come se si stesse preparando a balzare. Midori guarda Gundren con estremo disappunto. Vircan anche se immobile come se fosse in meditazione, punta uno sguardo tagliente su Gundren.
Toblen rimane un po’ spiazzato dalla domanda ma inizia a rispondere “Come? Ah be. Non è una cosa di cui parlo molto volentieri, d’altronde sono cose che cerco di dimenticare. È un passato un po’ scomodo” Toblen sembra del tutto incurante di quello che sta dice, come lo dice e di come possa suonare ambiguo ma continua “Il mio vero cognome non è Stonehill, il mio vero cognome è Snome e vengo da Waterdeep”
Chao e Midori hanno già sentito questo cognome e Midori ricorda subito di una casata nobile con quel nome. I famosi Snome dei liquori Snome, grandi produttori di ogni tipo di alcolico commerciabile.
“È un fatto un po’ privato ma mi fido di chi è presente in questa stanza.”
Midori in maniera molto tenera come se volesse bilanciare i modi di Gundren, conforta Toblen dicendogli: “Con noi sei al sicuro Toblen”.
Toblen continua “prima di venire qui ero Toblen Snome, ero praticamente il rampollo della casata. Trilena era una serva della corte. Eh be, ci siamo innamorati. Questo non è piaciuto molto al resto della famiglia che mi ha messo davanti a quella che era una scelta impossibile e anche obbligata. Potevo ripudiare Trilena che sarebbe stata licenziata e mai assunta in qualsiasi altra corte, oppure rinunciare a tutto per stare con lei. Non ci ho pensato nemmeno un secondo. La famiglia non dovrebbe mai obbligarti a fare una scelta del genere. Così ho preso un vecchio cimelio che mi è sempre appartenuto, un carretto e poche altre cose e ce ne siamo andati. Avevamo sentito parlare di Phandalin come un luogo tranquillo in rapida espansione.”
“Ah già, i soldi, quasi dimenticavo. I soldi li ho avuti proprio vendendo quel cimelio. C’era un mercante itinerante sempre in viaggio che ogni tanto passa da queste parti. Difficile non notarlo, è un tiefling. Mi ha fatto un buon prezzo e con quei soldi ho potuto rilevare le fondamenta dell’osteria e fondare la locanda.”
Gundren sembra nuovamente sgonfiarsi, lo sguardo è vacuo e gli occhi lucidi sotto le sopracciglia folte. “Si Toblen. Nei miei viaggi ero venuto a sapere parte di questa storia. Non ce ne avevi mai parlato ma mi rendo conto solo ora che dovesse essere qualcosa di molto privato. Io ti chiedo perdono. Ho sospettato di te.”
Toblen sorride “Non devi preoccuparti Gundren, noi siamo amici ormai da tanto tempo. Questa città alle volte fa degli strani scherzi e ultimamente ne ha fatti tanti decisamente non belli. Però grazie alle persone che sono in questa stanza, forse ne possiamo uscire. Lo so che il tuo è un sogno, come questo era il mio, ed è giusto che lo porti avanti, però fai attenzione anche alle persone.”
Grazie a Toblen, l’atmosfera sembra essersi molto rilassata e sorridete tutti, anche Vircan ha stampato un sorriso genuino. 
Midori ha una domanda “Toblen, scusate quando pensate che torni questo mercante tiefling?”
Toblen ci pensa un attimo “Oh. Il signor Varg? Veramente va e viene in maniera molto casuale.”
Midori: “D’accordo. Per il festival del raccolto era passato?”
Toblen: “No. In effetti non lo vedo da più di un anno”
Midori: “Ah. Avete detto che si chiama Varg?”
Toblen: “Si, Varg, è un tiefling. Mi ha sempre detto sorridendo che nessuno da fastidio ai tiefling”
Gundren rialza la testa e fa un cenno di intesa a Toblen per ringraziarlo. Il locandiere si alza, saluta tutti molto educatamente ed esce dalla stanza ed intravedete la nobiltà dietro quell’uomo all’apparenza semplice.
Chao si rivolge a Gundren: “Proprio Toblen. Era necessario?”
Gundren riaggrotta la fronte e risponde: “A volte chi ti sta più vicino, ti morde con più ferocia”
Chao: “Chi vuoi interrogare? I bambini adesso?”
Olbirek: “Capisco le paranoie, ma andiamoci piano. Qui nessuno è un nemico”
Gundren, quasi prendendo in parola il cugino passa in rassegna con lo sguardo tutti i presenti e il suo sguardo si ferma su Davino. Quasi non si ricordava di lui, sempre in silenzio, così dimesso, pensava che si trattasse di un servo muto degli Hawkwinter. Gundren si avvicina ad Olbirek e gli chiede “Noi abbiamo parlato di Lady Hawkwinter, di Sir Silmerhelve e tu hai parlato molto bene del signor Tortocollo, ma il ragazzo chi è? Non l’ho mai sentito parlare nemmeno quando eravamo in viaggio”
Olbirek guarda Davino e risponde “Intendi Davino?”
Gundren sentendo questo nome lentamente spalanca gli occhi incredulo “Davino? Quel Davino?” Gundren si gira anche verso Halia per avere conferma e continua ad indicare il ragazzo “Quello è il famoso Davino?” Halia annuisce e Gundren continua “Quel fuscello li?”. Gundren si alza “Mi state prendendo in giro?”
Olbirek: “Perchè?”
Gundren: “Ho sentito molto parlare di un Davino di Phandalin ma era come se… Anche mio padre e i miei fratelli me ne parlavano. Non l’ho mai incontrato, dicevano che vivesse fuori dal paese. Pensavo che fosse una specie di leggenda del posto. E come se senza la sua approvazione non si potesse fare nulla qui.” Gundren inizia a mimare delle conversazioni sentite in passato “C’è da costruire un pozzo, chiedi a Davino. Dobbiamo raggiungere quel luogo, chiediamo l’aiuto di Davino. Si è perso un minatore, è meglio parlarne con Davino”.
“Mi immaginavo un omone enorme che con la sola presenza minacciava chiunque e incutesse terrore”.
Gundren, di fronte a Davino non riesce a dire altro che “Be. Piacere!”. Davino si alza e sorride di rimando tendendogli una mano che Gundren stringe.
Gundren sempre sorpreso, torna al suo posto molto perplesso mormorando cose tra se “Mi stanno predendo in giro. Non può essere. Non ci crederò mai. Però… era anche lui al castello. Ma che ci faceva a Waterdeep?”
Non fate a tempo a parlare di cose più serie che un’altra figura entra nella stanza, eclissata dal silenzio: è Daran Edermath.
Midori: “Buongiorno Daran” 
Olbirek “Daran”
Daran: “Salve. Ho ricevuto un messaggio che diceva di presentarmi qui” 
Chao emette un rumorosissimo sospiro, quasi un invocazione
Midori guarda malissimo Gundren
Olbirek cerca di calmare tutti
Gundren: “Salve Daran, è da tanto tempo che non ci vediamo”
Daran: “Felice di vederti sano e salvo, attivo e di nuovo tra noi. Non ringrazierai mai abbastanza queste persone. Confesso che non c’erano moltissime possibilità di ritrovarti ed uscirne praticamente tutti illesi quasi in maniera chirurgica. Ho partecipato a molti assalti nei secoli e vi assicuro che un numero infinito di cose possono andare storte. Sono molto impressionato, soprattutto per la vostra dedizione a salvare una persona. Io ammetto che l’età si sta facendo sentire e, come mi hanno fatto notare di recente, non sono più un giovanotto di primo pelo e ho una figlia alla quale badare, e veder crescere”.
Gundren prende la parola e sembra portare profondo rispetto a Daran “Giusto, parole sante. Voi sapete che stiamo cercando un suo simile, un drow che si fa chiamare Ragno Nero. Naturalmente qui nessuno sta implicando qualsiasi tipo di sua personale complicità, però volevo sapere se questo nome le ricorda qualcosa. Noi sappiamo che per molto tempo i drow sono stati ritenuti malvagi in maniera naturale, per indole, ma voi in tanti anni che siete qui avete difeso questo paese. Noi adesso abbiamo qualche piccolo dettaglio in più e vorremmo condividerlo”.
Chao sembra sconvolto dalla mancanza di fiducia che Gundren sta dimostrando.
Midori racconta che grazie a Iarno siete venuti a conoscenza dei nuovi dettagli sul Ragno Nero, sulla sua presunta età, della sua attitudine per la cronomanzia, dell’orchestrazione del rapimento tramite Elix, dei Marchi Rossi, di Vyerith, di questa ossessione per le miniere e della sua mancanza di empatia quando ha torturato Davino. Nonostante i modi di Gundren, mettere a conoscenza Daran di queste informazioni ha senso.
Mentre Daran riflette sulle informazioni ricevute, tutti notate nota una smorfia strana quando Midori parla della tortura di Davino. Daran si era voltato verso Davino che faticate a non definire di sospetto se non di odio. Per qualche attimo gli occhi del drow si sono puntati sul ragazzo come se lo conoscesse molto bene e la sua espressione si era indurita.
Daran: “Purtroppo, nell’Underdark da dove provengo, da Menzoberranzan, la simbologia del ragno è legata al culto principale, l’unico culto ‘legale’ che i drow abbiano da millenni ormai, il culto della Dea Ragno Lolth, quindi che un drow si faccia chiamare Ragno Nero, non è nulla di speciale. Invece la cosa molto strana è che una drow femmina fosse agli ordini di un drow maschio? Questo è molto strano. La cultura drow è fortemente matriarcale e i maschi vengono uccisi con molta facilità e nonchalance dal matriarcato. Il culto della dea Lolth ci fa mettere l’uno contro l’altro in un clima di sospetto perenne. Diversamente dai miei simili, ho avuto il coraggio e la prontezza di scappare di li nonappena mi si è presentata un’occasione. Si dice che ci sia una prova da affrontare per uscire da Menzoberranzan ma è una menzogna propagandata dal Culto. In realtà è un’esca per attirare traditori e sediziosi, almeno come li definisce il matriarcato. Per fortuna, durante uno dei vari colpi di stato, c’è stato abbastanza caos da permettermi di scappare. Non ne vado fierissimo ma diversamente dai miei simili non mi sono voluto piegare. Secondo il matriarcato sono un fuggitivo, un traditore, un paria. Non avevo letteralmente niente. Ho passato un secolo in superficie a farmi accettare dalle persone, oltre ogni ragionevole dubbio. Per mia fortuna sono stato notato dall’Ordine del Gauntlet. Sono stato sottoposto a tante altre prove e sono diventato sceriffo nel Cormyr. Per molto tempo ho sorvegliato i mari della Costa del Drago. È stato un periodo interessante che si ricollega al problema di Mark ma non è questo il caso di parlarne. Ho incontrato quella che sarebbe stata mia moglie, Daria, ci siamo sposati però il mio lavoro mi portava sempre molto in giro. Ad un certo punto l’ordine ci ha spostati a Yartar dove abbiamo conosciuto Lady Graywind che voi già conoscete. Non sempre siamo stati dalla stessa parte ma c’è molto rispetto tra di noi. Circa 50 anni fa, quando Phandalin è stata riscoperta e reinsediata, mia moglie mi ha chiesto di venire a stare qua per trascorrere la pensione e da quel momento siamo qui.” Daran diventa molto serio “Cos’altro c’è da sapere?”
Midori: “È possibile che un mago drow abbastanza potente abbia soggiogato o schiavizzato una drow per ottenerne i favori?”
Daran: “Ne dubito. Se così fosse sarebbe subito bollato come traditore e se è così potente come dite, ha sicuramente bisogno dell’appoggio del matriarcato. Temo purtroppo di non potervi aiutare di più in questo caso. Si tratta quindi di un drow anziano?”
Chao: “Riteniamo che sia un drow anziano. Ma d’altronde abbiamo visto una drow che si è anche presentata in forma umana?”
Daran: “Quello mi farebbe pensare che non fosse una drow”
Midori: “O un altro doppelganger per esempio.”
Daran: “Per esempio. Se fosse così anziano e così interessato al tempo, è possibile, ed è una mia supposizione, che fosse qui anche 500 anni fa al tempo della vecchia Phandalin. I drow hanno una lunga vita e se davvero si tratta di un drow anziano, potrebbe avere almeno 600 o 700 anni. Questo posto ha avuto tante vite”
Midori: “Se voi voleste attirare una maga allo scoperto. Detto che parliamo di una figura molto complicata da gestire. Come si stana una maga drow?”
Daran: “Una maga drow? I drow sono ossessionati dal potere in tutte le sue forme. I maghi ancor di più, quindi…”
Chao: “Un’esca”
Midori: “Esatto”
Chao si gira verso Davino
Daran: “Bisogna dargli qualcosa che cercano. Però come si dice sui ragni, tessono una tela complicata per lungo tempo e attendono con grandissima pazienza. Se è vero che si tratta di un drow anziano, specializzato in questo tipo di magia, potrebbe avere architettato tutto questo da tantissimo tempo ma temo che di tempo ce ne sia davvero poco ormai. Troppe mosse molto vicine, le tenaglie del ragno stanno per scattare. Gundren ora è qui e non ci sono state rappresaglie, quindi o non gli serve più, oppure è servito allo scopo.”
Midori: “E preso i suoi fratelli. Quindi adesso se la starà prendendo con loro”
Gundren sbatte i pugni sul tavolo “No, i miei fratelli non si faranno prendere dal primo mago che passa. Avesse anche 1000 anni.”
Daran: “Sono sicuro che sia così, Gundren. Ma se questo avversario di cui parlate, sembra essere così astuto, tanto da essere riuscito a catturarti, i tuoi fratelli corrono quanto meno lo stesso rischio e potrebbero essere finiti nella tela del ragno.”
Midori: “Dobbiamo andare a cercarli”
Daran capisce che le domande sono state esaurite, si alza, fa un cortese inchino a tutti, tranne a Davino ed esce dalla stanza.
Gundren si alza dalla sedia e passeggia nervosamente avanti e indietro. Halia cerca di calmarlo “Dai capo, siediti, non farti venire un colpo.”
Midori: “Gundren, inizieremo dall’ultimo posto in cui sapevate che si trovavano i vostri fratelli e mano mano staremo dietro alle tracce che troveremo per sapere se sono ancora vivi, esattamente come abbiamo fatto con voi. Dobbiamo organizzarci per la spedizione, in realtà alla svelta.”
Chao: “Il problema è sapere dove andare”
Gundren rimane in piedi e rivolto verso il muro da le spalle agli altri: “Io so dove andare e ci andremo molto presto”
Halia mette una mano su una spalla di Gundren: “Dai capo, ti vado a prendere qualcosa di fresco da bere, magari per tutti. Signor Tortocollo, mi accompagnerebbe? Facciamo 2 passi da Toblen. Andiamo a prendere qualcosa di fresco per il capo.”
Chao fissa Halia e risponde lentamente: “Per il capo. Andiamo a prendere qualcosa di fresco pure per noi.”
Chao e Halia escono dalla stanza e si dirigono verso Toblen. Halia con il suo forte accento inizia a parlare a Chao “Il vecchio è molto agitato, però riesce ad essere ragionevole quando vuole, probabilmente è molto seccato che le cose sfuggano dal suo controllo. Ieri l’ho convinto ad aprire un po’ il borsellino. Per quanto a lui piaccia parlare, ha il braccino più corto di quanto ammetta. Voleva condividere una parte della rendita delle miniere con voi. Era partito dal 4%. Con me siamo arrivati al 10”
Chao: “Va bene ma il problema adesso non è la miniera, il problema è gestirla”
Halia: “E prima ancora riconquistarla. Poi c’è un’altra cosa di cui volevo parlare. Anche io sono stata ‘adottata’ e so come funzionano certe ‘adozioni’”
Chao comprende chiaramente il significato nascosto nella parola “adozioni”
Halia continua “Io sono stata adottata da una famiglia diversa. Viviamo in un mondo selvaggio e senza regole signor Cliff, le persone spariscono da una parte per riapparire da un’altra con nomi diversi. I nomi sono solo un abito che si può cambiare.”
Chao: “Anche gente insospettabile come Toblen”
Nel frattempo siete arrivati da Toblen che vi accoglie come sempre. Prendete acqua, limonata, birra e frutta fresca e tornate indietro.
Halia continua il suo discorso “La signora Anya, è una brava donna, molto capace nel suo lavoro, sono sicura che abbia scelto bene.”
Chao sembra che stia per dire qualcosa ma rimane sospesa. Nuovi pensieri aleggiano nella mente dell’halfling forse più cosciente di essere in un gioco ben più grande del previsto. Ora è il momento di reindossare il sorriso.
Tornate nella stanza e date bevande e frutta a tutti e ovviamente birra per i nani.
Per un attimo vi rilassate e i pensieri sembrano dissiparsi. Gundren vi ringrazia e dice “Soltanto un’ultima persona”
Questa frase vi lascia sgomenti ed è come se il tempo, già lento di suo a Phandalin, si bloccasse del tutto, quando nella stanza entra Elmina.

### Parte 5 – Reami lontani e filastrocche provocatorie
L’atmosfera nella stanza è surreale, non arrivano suoni da fuori, a volte intravedete Garaele che sembra parlare a Reidoth ma l’immagine è come se provenisse da molto lontano e fosse distorta. Anche mettere a fuoco oltre la stanza sta diventando faticoso.
Quando entra Elmina, i vostri sguardi si pietrificano. Cosa può volere Gundren da Elmina? Anche Davino, solitamente con lo sguardo perso tra chissà quali pensieri, pare riprendersi e alla vista di Elmina, fissa Gundren e dice “Questo cosa significa?”
Subito dopo, entra in stanza anche Garaele che mette una mano su una spalla di Elmina. Anche lei, per quanto calma, fissa Gundren “Ti ho dato la possibilità di condurre questo, chiamiamola, piccola riunione, e finora l’avete fatta con degli uomini grandi e grossi, ma non vi permetterò di infastidire una mia alunna, per quanto cresciuta”.
Elmina guarda Garaele, annuisce e si siede, mentre l’elfa rimane alle sue spalle come una guardiana.
Midori guarda Gundren dicendogli “Potremmo andare avanti e parlare di cose veramente serie anziché infastidire Elmina”
Gundren si alza gravemente “Avete equivocato. Io volevo solo portare le mie consoglianze ad Elmina” e si dirige verso la ragazza continuando “Il colpevole non farà mai più del male. È stata fatta giustizia e quell’essere non farà mai più del male”.
Chao tira un sospiro di sollievo ma Elmina non sembra sollevata. Gundren che forse si aspettava qualche tipo di reazione da Elmina ma anche stavolta non aveva ricevuto soddisfazione, torna lentamente al suo posto.
Elmina però, guardando Davino sembra contenta e si rivolge a lui “Stai ricordando qualcosa? Sei praticamente col tuo vecchio vestito”.
Davino risponde “Mi è parso naturale farlo. Credo di essere stato per lungo tempo in un posto dove me lo hanno insegnato”.
Elmina, sorridendo a Davino, continua a parlare. La ragazza racconta di come suo padre Elmar le raccontasse delle storie che a lei sembravano favole ma che con gli anni aveva capito che parlassero di Davino e di alcuni suoi “amici” che sembravano sorvegliare la zona di Phandalin.
Davino pensa alle parole di Elmina e sembra ricordare qualcosa “Si, però è stato molto tempo fa, credo siano passati molti anni, da prima che conoscessi tuo padre, quindi saranno più di 30 anni”
Davino sembra implicitamente ammettere candidamente l’insolita durata della propria vita come se nulla fosse. Come se quei 30 anni fossero stati relativamente poco tempo per lui.
Midori chiede ad Elmina se suo padre avesse fatto qualche nome degli “amici di Davino” e la ragazza risponde “Si, c’erano delle persone ma io le ho conosciute solo attraverso le storie. C’era l’elfo chiacchierone che mi faceva molto ridere, un tiefling che era sempre molto serio e un’altra persona che a volte sembrava che fosse mio padre stesso. Forse aveva visto di persona alcune di queste avventure e a volte me le raccontava come se ne facesse parte. E pensare che se non fosse per Davino, io non sarei nemmeno nata”.
Chao rimane perplesso “In che senso?”
Midori chiede “Fisicamente?”
Elmina “Si. Quando i miei genitori sono venuti a stare qui a Phandalin, furono attaccati da un gruppo di orchi che si trasformavano in cinghiali”
Chao “Orchi in cinghiali?”
Elmina “Si. E se Davino non si fosse trovato li e non fosse intervenuto, probabilmente non sarei qui a raccontarlo. I miei genitori erano molto giovani e però mi hanno sempre raccontato di questo ragazzo che riusciva a picchiare degli orchi a mani nude.”
Midori “Ne abbiamo intravisti alcuni di quegli orchi, tra la loggia di Falcon e Thundertree, puntavano verso l’accampamento dei boscaioli che sta antipatico a Qelline, e forse non solo a lei”.
Chao “Questo te lo ha raccontato tuo papà?”
Elmina “Si, me le raccontava come se fossero delle favole”.
Chao “Ah”
Elmina “Alcune, sorella Garaele, ce le faceva trascrivere e credo che siano in qualche libro”
Chao “Pensi di saperle ritrovare?”
Elmina “Si, saranno sicuramente qui dentro. Uno degli esercizi che ci faceva fare sorella Garaele era di scrivere delle storie, era qualcosa che poteva servire anche ai bambini che sarebbero venuti dopo e che volessero imparare a leggere, scrivere o conoscere le storie del luogo”.
Chao “Chissà se gli alunni hanno letto queste storie?”
Elmina “Alcune saranno finite nelle filastrocche probabilmente”
Chao “Davino, non sei curioso di conoscere queste storie visto che non le ricordi?”
Davino “Si, sarebbero utili. Sto ricordando qualcosa giorno dopo giorno, specie dopo che le vedo o che ne sento parlare, anche queste storie mi stanno aiutando, anche la storia del signor Albrek. Ed è chiaro anche a me che io sia qui da qualche secolo. Sto ricordando anche quanto sono stato in un tempio molto molto lontano da qui”.
Chao “Quanto ci sei stato?”
Davino “Credo di essere stato la circa mille anni”
Chao “E hai sempre avuto questo aspetto da quando ti ricordi?”
Davino “Si, da quanto ricordo, si, anche se, beh… dovevo ripetere tutti gli allenamenti ogni tanto. Era come se dovessi ricominciare daccapo. È qualcosa di cui non riesco ancora a trovare un senso, ma di una cosa sono abbastanza certo, credo che Davino sia nato praticamente li.”
Midori e Chao sono piuttosto perplessi nel sentire parlare Davino in terza persona e il ragazzo riprende a parlare “Mi spiego, non che io sia nato li, ma che questa identità è nata li. Credo che prima fossi qualcun altro”.
Chao “Cioè che avessi un altro ruolo nel mondo?”
Davino “Penso di si, o qualcosa del genere. Che fossi qualcuno di diverso, profondamente diverso”
Garaele che finora guardava teneramente Davino, inizia a parlare dicendo “Davino è qui da tanto tempo e non ha mai fatto nulla che fosse di fatto sbagliato. A volte magari, con le sue capacità, potrebbe avere innescato qualcosa non volendolo. Ma da quando lo conosco, e ormai sono almeno cinquant’anni, lui ha praticamente costruito metà di questo paese compresa la casa in cui ci troviamo”.
Chao “L’ha fatta lui?”
Garaele “L’ha fatta praticamente lui”
Chao “Questo toglie ogni dubbio sul suo affetto verso questo luogo”
Garaele “Lui era già qui da tempo. Si, indiscutibilmente stava proteggendo questa zona e quando le persone hanno iniziato a reinsediare il paese, ha voluto dare una mano. Questo è un posto con molta più storia di quanto non immaginiamo”.
Midori “Quindi Davino, hai visto nascere, per così dire, o meglio, farle venire fuori le miniere del Patto di Phandelver?”
Davino si sofferma a pensare alla domanda “Io non credo di esserci mai stato”
Midori “Avverti la forma di potere che sprigionano, riesci a sentirla in qualche modo?”
Davino “Non sento assolutamente nulla che riguardi tutte le forme di magia”.
Midori “Speravo che ci fosse qualche traccia. Abbiamo bisogno di raggiungere i fratelli di Gundren e abbiamo poco tempo, ogni informazione che possiamo mettere su questo tavolo per riuscire a raggiungerli sarà utile per arrivare in tempo, ed è il motivo per cui ci siamo riuniti qui Garaele”
Garaele “Bene, questa è una buona notizia”
Gundren “Ho un’idea di dove possano essere le miniere. Quando ero in contatto con i miei fratelli, mi hanno raccontato buona parte del percorso. Non sono lontanissime. Sono un po’ più ad est da qui, risalendo la catena delle Montagne della Spada. Il cammino sarà piuttosto impervio ma sono a presumibilmente a meno di una giornata di viaggio da qui”.
Midori “A tuo parere sarebbe meglio andare a cavallo o a piedi o travestiti fingendo di essere viandanti per non essere adocchiati?”
Gundren “Credo che sia una prudenza inutile. I miei fratelli mi hanno detto che non hanno mai incontrato niente e nessuno sulla strada, ma ora immagino che ci sia qualcun altro. Se il Ragno è arrivato, stiamo praticamente andando a scontrarci con lui. Una fetta di strada si può fare con i cavalli per sbrigarci e non essere affaticati ma ad un certo punto la strada diventerà troppo difficile e dovremo procedere a piedi, quindi non possiamo andare troppo pesanti”.
Chao “Bisogna scegliere cosa portare”
Midori “E non viaggiare durante la notte. Se vogliamo arrivare di mattina dobbiamo partire ora, passare una notte all’aperto e riprendere la mattina successiva più riposati.”
Chao “Possiamo organizzarci per partire?”
Midori “Si, se tutti siamo pronti. Grazie Elmina”
Elmina si alza e porge in mano un oggetto a Davino e gli chiude la mano, dopodichè fa un inchino, saluta Garaele e si allontana.
Garaele guarda il gruppo “Avete qualcun altro da torchiare adesso?”
Chao sembra nauseato al pensiero e dalla diffidenza mostrata da Gundren
Midori “Garaele, hai qualche buon consiglio da darci per il viaggio?”
Garaele guarda Davino sorridendo “Credo che abbiate tutta la fortuna che vi serve già con voi”
Midori “Ma a te non è mai capitato di aver avuto a che fare con il Ragno Nero e i suoi scagnozzi? Ci siamo imbattuti in quella che sembrava una sua servitrice capace di usare la magia, sembrava una donna drow, forse è stata in mezzo a noi, qui a Phandalin sotto mentite spoglie umane. Se ti fosse capitato di averne sentito parlare ed essendo molto subdola, ci servirebbe saperne più possibile”.
Garaele “No, non di questo tipo”
Garaele non sembra essere stata convincente ma di essere stata piuttosto evasiva così Midori la incalza indicando con Halia con lo sguardo “Garaele, la presenza di qualcuno in questa stanza ti fa sentire obbligata a non dire troppo? Se posso?”
Garaele “Non fa certo piacere avere un faro puntato sulla mente”
Gundren guarda il resto del gruppo senza aver capito bene di cosa si stia parlando. 
Garaele pensa un po’ alla domanda “Qualche tempo fa, qualche persona un po’ sospetta è passata da queste parte però visto che stiamo parlando di creature che mutano aspetto, è molto difficile a dirsi. Per un periodo, Phandalin è stata una buona tappa per molti viaggiatori e mercanti. Non posso escludere che qualcuno avesse qualche strana intenzione ma nessuno di specifico”.
Chao “C’è da chiedersi che ci fosse qualche minaccia imminente”
Garaele “Quand’anche fosse, è passato molto tempo e a quanto pare la minaccia è ormai imminente, quanto meno per i fratelli di Gundren”
Chao “A questo punto non abbiamo molte opzioni, dobbiamo andare”
Garaele, continuando a guardare Davino dice “La fortuna vi accompagnerà”
Midori emette un lungo sospiro e si alza “Anticiperemo il pranzo per metterci subito in marcia, ci riorganizzeremo con i cavalli e prepariamoci ad andare subito. Portiamo gli oggetti che Linene ci aveva prestato e ogni cosa utile per sopravvivere.”
Vircan annuisce, Chao ripassa mentalmente una serie di oggetti utili.
Il gruppo esce di casa e saluta Reidoth che ancora ammirava le piante della piccola serra.
Olbirek guarda la casa di Garaele e sente molti odori provenienti dalla serra, soprattutto da una porta chiusa da cui provengono odori ancora più forti. La porta è chiusa a chiave. Gli odori sono piuttosto pungenti, forse in soluzione alcolica, forse un laboratorio di distillazione o di pozioni.
Nel frattempo sono tornati i bambini da casa di Gwyn e si sono fermati davanti a Garaele che chiede come sia andata la mattinata. Subito si solleva un piccolo coro di “Bene sorella Garaele”
Gwyn “Si sono comportati bene, hanno letto il libro delle filastrocche e mi hanno detto che dovevano studiarne una piuttosto curiosa. Sei sicura?”
Garaele “C’è un solo modo per saperlo. Bambini, cantate la filastrocca che vi ho detto di imparare questa mattina”
I bambini nuovamente in coro cantano
“C’era un vecchio nano, burbero e tozzo,
con una barba che arrivava al pozzo.
“Sarà mia!” gridava, “il tesoro è nascosto,
vale più di sangue, vale più di ogni costo!”“Sarà mia!” gridava, “il tesoro è nascosto,
vale più di sangue, vale più di ogni costo!”
Ma figli e parenti ha lasciato per strada,
cercando oro che mai si svelava.Nessuno l’ha vista, nemmeno un po’,
ma lui con orgoglio la sognava però.
Scavava e scavava, giù per le rocca,
con un piccone che suona e sbrocca.“Un giorno vi mostrerò il mio bottino,
ci sarà più oro di tutto il destino!”
Ma intanto il vecchietto continuava a scavare,
con gli altri nani che ridevan a guardare!”Gundren paonazzo guarda Garaele e riesce a dire solo “Spiritosa, molto spiritosa”
Garaele, guardando Gundren dall’alto in basso risponde “Ah ma la filastrocca non è finita, il resto te la canterò io”
Garaele si avvicina al volto di Gundren e riprende
“Scava e scava, in solitudine cupa,
La famiglia perduta, come polvere, svanisce in una buca.
Ma figli e parenti ha lasciato per strada,
cercando oro che mai si svelava.
Così resta il vecchio, con solo un piccone,
un tesoro di niente… e nessuno al suo fianco, nemmeno un sol nome.”
Chao “Che tristezza”Midori “Non è di buon augurio”
Garaele “Non è una questione di auguri, ma di insegnamenti che qualcuno non ha ricevuto”
Midori “è il caso di muoverci”
Olbirek è infastidito dall’atteggiamento misterioso e passivo aggressivo di Garaele
Il gruppo inizia a passare mentalmente in rassegna gli oggetti a disposizione, magici e non. Armi, armature, pergamene, pozioni, razioni, reagenti, cavalli. Occorre chiedere l’altra pietra a Dritz per poter comunicare a distanza. Putroppo Donnabella non ha più disponibilità di pergamene e bisogna andare con quello che si ha già. Phandalin dopo essere stata sotto assedio per mesi, è rimasta a corto di tutto ciò che non fosse strettamente necessario.
Nel frattempo, nelle strane giornate di Phandalin è arrivato il mezzogiorno. Uno strano vento solleva la polvere sul selciato della piazza. La polvere inizia a ruotare sempre più velocemente e forma una specie di vortice che si piega orizzontalmente rivolgendo il suo occhio verso il gruppo.
Ancora una volta si forma una sorta di vuoto nel vortice e il gruppo intravede qualcuno al suo interno, come se non facesse parte di quel luogo.
Chao vede Anya Cliff, la sua madre adottiva. Per qualche attimo Chao vede Anya che si trova nell’orfanotrofio di Leilon e sembra alle prese con qualcuno più basso di lei. Non si vedono altre persone ma Anya sta interagendo con qualcun altro. Ad un certo punto sembra aver sentito qualcuno e punta gli occhi verso Chao ed è sorpresa. Accenna un saluto con una mano. Chao risponde con un sorriso.
Olbirek vede il cugino Reirak. Reirak sta parlando con qualcuno in maniera abbastanza animata con qualcuno di conosciuto e sembra essere in mezzo alla foresta, probabilmente è a cavallo. Anche lui è come se si sentisse chiamato, si guarda un attimo in giro e alla fine guarda esattamente in direzione di Olbirek. Anche Reirak rimane sorpreso e stavolta fa un cenno come per dire “sto arrivando”. Olbirek annuisce.
Midori cerca di concentrarsi e si avvicina al portale e si ferma accanto a Davino. Stavolta si concentra sull’immagine di Marcus, il ricordo dell’ultima volta che l’aveva visto. Tra qualche difficoltà della polvere che continua a vorticare, Midori vede Marcus che sta camminando in un ampio corridoio di pietra che assomiglia ad un canyon. L’immagine che Midori ha in mente, del Marcus giovane, è esattamente quella che vede nel portale. Ad un certo punto anche Marcus sembra sentirsi chiamare e guarda in direzione di Midori ed è stupito al punto di essere scioccato nel vederla e cerca di correre incontro a Midori. Midori stessa cerca di avvicinarsi al portale tendendo un braccio ma il vento e la polvere nei pressi del portale è molto violenta e colpisce gli occhi impedendole di avvicinarsi ulteriormente.
Anche Vircan si avvicina al portale ma nonostante la sua forza anche lui non riesce ad avvicinarsi di più. Quando arriva anche Vircan, Marcus sembra farsi più vicino, nitido e sembra dire qualcosa di cui non si sente il suono. Ciò che sembra dire, leggendo le labbra è “Reame Reietto”.
Dopo questo, le immagini nel portale diventano solo un vorticare di polvere che subito si dissipa in giro per la piazza. Il vento è del tutto svanito.
Midori si volta verso Davino e gli si avvicina a 2 palmi di mano, faccia a faccia. Lo sguardo della chierica è fermo e serissimo, gli occhi fissi sul ragazzo “Cosa è il Reame Reietto?”
Davino, per la prima volta tradisce un’emozione, la sua mascella si serra, gli occhi si spalancano, il respiro si fa pesante ed è come se tutte le sue fibre entrassero in tensione insieme.
La faccia di Midori diviene ancora più tirata e seria, nei suoi occhi si scorge un’aggressività sapientemente celata finora. Il suo è vero e proprio livore. Un sentimento represso troppo a lungo per un essere umano, al punto che ora è diventato visibile e palpabile a chiunque. La chierica, finora diplomatica e amichevole diventa una figura incombente di cui aver paura.
Davino inizia a parlare lentamente, mettendo a fatica le parole insieme “Allora potrebbero essere ancora vivi. Io non sono sicuro ma credo che sia li” Davino alza un dito verso il cielo puntandolo su quella strana luce rossa che ora si vede anche di giorno.
Midori si volge verso Vircan per avere una qualche conferma di ciò che ha sentito. Il paladino ha ascoltato e sembra avere capito anche qualcosa in più su cui sta cercando di riflettere se non fosse visibilmente turbato “Reame Reietto? Stiamo parlando di un altro Piano?”
Midori “Direi di si”
Chao percepisce il turbamento e ora ne comprende il perché mettendosi le mani sul volto.
Vircan sta cercando di trattenersi ma è visibilmente turbato al punto da sembrare adirato “Davino che cosa sai? Che cosa sei?”
Midori “Davino, chi l’ha provocata l’esplosione ad Icespire 10 anni fa? Tu c’eri”
Davino risponde “C’ero ma non ricordo più nulla dopo che ho bevuto il veleno. Ricordo ciò che il signor Albrek ha detto sul nostro incontro, la fortezza, il simposio, il brindisi. Ma dopo essere caduto a terra ho soltanto un ricordo di un dolore che mi ha praticamente fatto a pezzi e poi, la prima cosa che ricordo è essermi ritrovato a casa di Elmar che mi curava”
Midori “Quindi sei stato privo di coscienza dopo aver bevuto il veleno?”
Davino “Io credo che sia stato allo stesso modo di quando mi avete trovato. Curioso che in entrambi i casi ci fosse stato il signor Albrek, ad Icespire e su quel tavolo operatorio catatonico del Ragno Nero. Ma forse è solo una coincidenza. E forse non è stato l’unico insieme al Ragno che mi ha visitato, ma quel periodo è estremamente confuso”
Vircan sembra agitato e riprende a parlare ergendosi in tutta la sua statura di fronte a Davino e stringendo l’elsa dello spadone ancora inguainato “Davino, io adesso sarò molto chiaro con te. Io ho nuovamente giurato di proteggere questo Piano da ogni creatura che volesse invaderlo. Se mi stai dicendo che creature vanno e vengono da quel posto, io devo saperlo. Non ti toglierò gli occhi di dosso finché non mi darai una risposta. Tutti in paese dicono che tu sia un uomo buono, finora ti sei comportato come tale. Non deluderci e non deludermi proprio adesso perché, da questo momento io sono la tua legge”.
Midori “Non possiamo escludere nulla, dobbiamo trovare ogni prova. Siamo di fronte a qualcosa che sopra ogni dubbio, sovrasta le misere umane capacità, e dal nostro punto di vista Davino, tu potresti essere la nostra unica speranza per poter permetterci di riabbracciare i nostri cari. Ma per il momento dobbiamo andare avanti a salvare il resto della famiglia Rockseeker. Vircan dobbiamo avere ancora pazienza. Confidiamo nelle divinità che ci sostengono tutti i giorni. Verrà anche il nostro momento”.
Gundren intanto si fa spazio tra di voi e puntando ancora dove si trovava il portale esclama “Che cavolo era quello? Ci ho visto mio fratello Nundro!”
Midori “Dov’era?”
Gundren “Era in un tempio, credo. C’era la statua di Dumatoin. Stava pregando e ad un certo punto mi ha visto, mi stava praticamente supplicando”
Midori “Conosci il posto? Sai come raggiungerlo?”
Gundren “Non ci sono templi di Dumatoin qui, a meno che non fosse quello dentro le miniere. Ho delle vecchie cronache del mio bisnonno Urmon che descrivono in parte le miniere, ed è anche per quelle che avevamo un’idea di dove fossero”
Midori “E tu sei confidente che possa aver raggiunto quel posto?”
Gundren “Si assolutamente, l’ultima volta che l’ho sentito, avevano trovato le miniere e se le cronache di Urmon dicono che c’è un tempio li dentro io ci credo. Nundro sembrava impaurito, era in questo posto a pregare. Però non ho visto mio fratello Tharden”
Midori “Possiamo cominciare a raggiungere Nundro allora”
Gundren “Significa andare di corsa dove credo che siano le miniere. Credo che non ci sia davvero più tempo”
Olbirek nota il silenzio di Halia nonostante anche lei avesse visto nel portale e le chiede “Halia tu cosa hai visto nel portale? Sei molto silenziosa”
La donna ospite di Ssarnak guarda Olbirek sembra fare un sorriso triste, emette un debole sospiro e col suo accento risponde “Vecchi conoscenti”.
Vircan vi dice che ha studiato qualcosa riguardo i Piani Esterni ma potrebbe aver bisogno dell'aiuto di Gwyn che è la persona più preparata in paese o di Iarno. In quel momento vedete proprio Gwyn uscire velocemente, a grandi passi per essere una nana, dalla casa di Garaele come se non vi stesse notando. Sembra totalmente fuori di se. Anche se la conoscete da pochissimo, Gwyn non è mai parsa incline alla rabbia e nemmeno scortese nonostante la situazione. Adesso la vedete paonazza e agitata che si dirige verso la locanda di Toblen urlando in piena piazza "Lo ammazzo quel maledetto mago!" 
Halia, probabilmente grazie a Ssarnak percepice un vortice di violenza nei pensieri di Gwyn diretto proprio verso Iarno e ipotizza che forse ha scoperto chi le avesse rubato gli appunti dei suoi esami.

### Parte 6 – Verso le miniere
Midori torna in casa di Garaele per chiedere qualche informazioni o consiglio a Reidoth sui pericoli nelle miniere. La vecchia Reidoth le risponde di non dare retta ai cristalli cattivi perché dicono bugie. La risposta lascia interdetta Midori. Intanto Garaele invita Midori a seguirla da sola nella stanza del silenzio. Garaele si scusa per essere stata evasiva ma racconta di avere dei trascorsi con Ssarnak e il nothic la considera una vigliacca e tutti sanno cosa Ssarnak fa ai vigliacchi. Garaele racconta che quando Vircan, Daran e Linene erano stati rapiti, lei si era salvata e Ssarnak l’aveva cercata pensando che fosse fuggita via lasciando il gruppo in balia degli eventi. Garaele invece stava inseguendo i rapitori. Questa spiegazione sembra rassicurare Midori che chiede a Garaele se sa qualcosa sulle miniere. Garaele, dice di non esserci mai stata, ma conosce varie storie e le sue conoscenze da chierica le dicono che sicuramente le miniere sono infestate da spiriti inquieti, non morti, molto probabilmente dominati da una potente creatura.
Midori chiede a Garaele se può approfittare di Gwyn per chiederle di accompagnarli per parte della strada verso le miniere per poi riportare i cavalli a Phandalin. Gwyn avrebbe avuto una delle pietre per inviare messaggi. In questo modo Gwyn avrebbe visto parte della strada per arrivare alle miniere. Avrebbero avuto bisogno anche di Iarno per avere delle conferme sui Piani e il Reame Reietto.
Garaele è d’accordo ma si sente in colpa per aver detto a Gwyn che Iarno aveva trafugato i suoi appunti d’esame.
Midori riferisce al gruppo l’idea e il gruppo è d’accordo. Nel frattempo Gwyn è andata alla locanda di Toblen seguita da Vircan, Gundren e Halia.
Tutti si recano alla locanda, dove Gwyn sta urlando e insultando Iarno per quello che le ha fatto. Toblen deve giustificare al figlio Pip il comportamento della maestra, con poco successo.
Gwyn continua a sfogarsi con il mago e Sildar cerca di frapporsi tra i 2. Nonostante l’altezza di Gwyn, questa è decisamente più forte di Iarno.
“Mi sono dovuta umiliare di fronte a quella boriosa commissione di bastardi!”
“Ti getterò nelle fosse di Zorzula!”
“La mia famiglia mi ha trattato come una stupida per 2 anni!”
“Per colpa tua sono dovuta recarmi qui di persona per trovare le prove mancanti!”
“Rivoglio tutti i miei appunti mago da strapazzo!”
Iarno purtroppo risponde che gli appunti sono rimasti nelle viscere del maniero Tresendar crollato alcuni giorni prima.
Gwyn non trattiene più la rabbia e cerca di sferrare un calcio sullo stinco del mago ma finisce per colpire Sildar che emette un gemito strozzato ma rimane stoico in piedi.
Gwyn non risparmia urla nemmeno per le sorelle
“Non crediate che mi sia dimenticata di voi! Con voi faremo i conti più tardi”
Midori e Vircan cercano di mediare la situazione mentre Chao e Olbirek guardano a debita distanza non risparmiando delle risatine.
Purtroppo Midori non riesce a convincere Gwyn. Vircan, riesce ad esprimere l’importanza che i 2 avrebbero se collaborassero in questo momento, sia per ricostruire gli appunti, sia per avere informazioni sui Piani.
Il gruppo evitando di dare ulteriore spettacolo esce e si reca nel fienile per definire il da farsi.
Midori, Chao, Olbirek, Vircan, Davino, Gwyn, Gundren, Halia, Iarno e Sildar si recano nel fienile accanto alla locanda.
Gwyn cerca di ritrovare la calma e ricordare qualche dettaglio riguardo le miniere e ascolta l’idea di Midori,
Gwyn “Le cronache parlando di una battaglia sanguinosa. Se tutta quella gente è morta li dentro non escludo che ci siano molte anime in pena”
Gundren si aggiunge alla discussione “In questo credo di esservi d’aiuto. Nelle cronache del mio bisnonno si parlava di una grande magia che aveva infuenzato i morti, credo che qualcuno o qualcosa avesse creato un’ondata di non morti a difesa delle stesse miniere. Si parla anche di un sorvegliante, un mago, che probabilmente disperato è ricorso a questo sortilegio di tipo necromantico”.
Anche Iarno parla di qualche dettaglio riguardante la mitica “Forgia degli Incantesimi” e Gwyn ne è infastidita perché si tratta di cose che aveva scritto lei.
Gwyn riprova a dare un calcio sullo stinco a Iarno e stavolta lo colpisce. Iarno è costretto a sedersi sul pagliericcio e massaggiarsi lo stinco per il dolore.
Gwyn “Guardate il grande mago rotolarsi nella paglia e nello sterco!”
Iarno “Era proprio necessario?” 
Sildar e Vircan annuiscono.
Iarno “Io vorrei collaborare con Gwyn per ricostruire i suoi appunti, se me lo permetterà naturalmente”
Iarno cercava di reggersi sul bastone di vetro ma, sedendosi a terra, lo lascia e questo rimane perfettamente dritto come se fosse conficcato nel terreno. Davino, a meno di un metro dal bastone, solleva una mano lentamente per afferrarlo. Olbirek nota il movimento e chiama Davino prima che il ragazzo afferri il bastone e il ragazzo ferma la mano a pochi centimetri.
Midori cerca di capire se restituire il bastone a Davino possa essere un problema ma Iarno conferma che il cosiddetto bastone di vetro era originariamente di Davino e che lui lo aveva preso solo per caso durante la battaglia di Icespire.
Davino con naturalezza afferra il bastone e riesce a spostarlo nonostante la sua presunta inamovibilità. Iarno non sembra stupito e dice “Si. Lo sapevo che era tuo ma ancora non capisco come tu faccia a spostarlo. Io ho dovuto impiantarmi dei sassolini luminosi nelle dita per poterlo usare. Tu come ci riesci?”
Chao “Nelle dita? Sottopelle?”
Iarno “Si, sotto la pelle dei pollici”
Davino è imbambolato nel guardare il bastone che ora stringe in mano mentre l’altra si stringe così forte che le nocche fanno rumore. “Credo di aver ricordato delle cose, molte vecchie storie. È una delle reliquie del tempio in cui mi trovavo” Il tono di Davino è un po’ cambiato, è quasi malinconico ma più cosciente.
Chao “Quindi sei un maestro? E come si usa?”
Davino “Si usa l’energia del ki per manipolarlo, senza aver bisogno di usare trucchi di magia”
Chao “E con quella lo blocchi e lo sblocchi?”
Davino “Si, può fare anche qualche altra cosa ma occorre molta concentrazione”
Iarno “Io pensavo che rimanesse soltanto fermo. Sono rimasto chiuso in una stanza per giorni prima di riuscire a capire come si potesse smuovere, poi ho capito che servivano alcuni giochi di luce per controllarlo”
Davino sospira “Signor Albrek, molto tempo fa mi dissero che per trovare il controllo occorre perdere completamente il controllo”
Iarno sembra non capire la frase del ragazzo.
Davino porge a Iarno il bastone nero dell’Albero di Gulthias “Posso darvi questo. Però potrebbe essere un bastone un po’ cattivo. A pensarci meglio, credo sia il caso di sotterrarlo da qualche parte”.
Il gruppo si prepara alla partenza. Le miniere sono a circa 40 chilometri verso est risalendo le Montagne della Spada dalla posizione di Phandalin. Grazie alle giornate lunghe, ci sono ancora una decina di ore di luce utile ma ad un certo punto il percorso sarà molto tortuoso. Pendii, neve, ghiaccio, burroni. Non è distantissimo sapendo la strada ma è una strada che non viene più battuta da secoli ed è meno praticabile di tempo.
Per un buon tratto, la strada è facile e piacevole. Seguite i sentieri delle colline attorno a Phandalin che piano piano si alzano di quota. Gundren sembra procedere con sicurezza sulla strada, vuole Olbirek al suo fianco e sembra rinvigorito. Gwyn prova a chiedere qualche dettaglio su miniere e strada ma Gundren è parco nelle risposte. Vircan approfitta per chiedere qualcosa sui Piani e sui Reami ma Gwyn parla del modello cosmologico attualmente accettato, parla della Grande Ruota, dei Piani Interni ed Esterni, dei Piani Divini e delle Potenze ma l’idea di un Reame Reietto le suona del tutto nuova. Risponde che dovrà cercare i dettagli in alcuni libri e altri se li farà spedire, a spese di Iarno ovviamente.Avete raggiunto le pendici delle Montagne e Gundren riesce a trovare percorsi nascosti e sentieri dove non vi aspettereste. Ogni volta che ne trova uno sembra festeggiare dicendo “Ah Ha! Eccolo!” e da una pacca sulla spalla di Olbirek. Forse secoli prima quei sentieri erano battuti, ci sono rimasugli di mattoni che sostengono le strade, canyon scavati nella nuda roccia e le strade sono pianeggianti per quanto coperte dalla vegetazione. Non si tratta di strade che si trovano sulla vostra mappa. L’unico percorso che va ad est di Phandalin sulle montagne, va verso la fortezza di Icespire. Non risultano miniere da quella parte. La maggior parte delle miniere di Phandalin si trovano a sud e sono quelle usate dai minatori che scambiano minerali alla Borsa dei Rockseeker. Gundren parla della strada. Non sa se sia quella originale, probabilmente molte parti sono state cancellate o crollate e quella che state facendo è la strada riscoperta da Tharden e Nundro. Gundren parla sempre con orgoglio dei suoi fratelli e dei propri avi e parla delle Miniere del Patto come di una proprietà di famiglia.
Sono passate poco più di 4 ore e il percorso è diventato molto più roccioso e difficile da affrontare, bisogna fare delle ampie curve per salire solo di pochi metri. Gundren però non manca di trovare i sentieri che ritiene giusti e ad un certo punto sobbalza indicando un grosso sasso a terra. “Lo sapevo!” Si dirige verso la roccia, la spolvera un po’ e appare un simbolo runico che nessuno sembra riconoscere tranne Gundren stesso. Nemmeno Olbirek riesce a decifrarlo. Gundren è stranito dal fatto che Olbirek non abbia capito di cosa si trattasse “Dovresti sapere cosa c’è scritto. Tu non hai mai letto le cronache del nostro bisnonno, tuo padre non ha fatto in tempo a dartele, è così?”
Olbirek “Ti sei risposto da solo”
Gundren fa una faccia difficile da decodificare, un po’ sembra dispiaciuto ma è come se questa “mancanza” di Olbirek gli desse speranza. “Se non hai letto le cronache originali di Urmon, forse tu non sei stato, beh, come possiamo dire, preso dall’ossessione dei Rockseeker”
“”
“Non è un mistero che i nostri padri, nonni e il bisnonno siano morti o scomparsi nel nulla nel tentativo di ritrovare le miniere. Prima che i nostri avi morissero però hanno fatto in tempo a dirci, farci capire, farci desiderare quel luogo. Quel luogo è la cosa più importante che abbiamo. Null’altro importa”
Gundren si stringe con forza le braccia con le mani, si sta quasi artigliando gli avambracci e ha difficoltà a parlare.
Midori, Chao e Olbirek hanno l’impressione che Gundren sia stato “vittima” di un feroce indottrinamento che lo ha traumatizzato, oppure potrebbe essere addirittura essere stato bersaglio di qualche sortilegio, magia o maledizione.
Vircan prova ad individuare un’eventuale magia che affligga Gundren ma rimane un po’ stupito “Non credo ci siano maledizioni su Gundren ma definitivamente c’è qualcosa di magico in lui ed è come se gli scorresse nel sangue. Pulsa. Ma potrebbe essere dovuto alle sue capacità di stregone”.
Midori si avvicina a Gundren chiedendogli se ce la fa a continuare e a portarvi alle Miniere. Gundren si riprende come se nulla fosse successo e allegramente risponde “Certo! Conosco la strada” e riparte distanziando il resto del gruppo senza dire cosa significasse il simbolo.
Gwyn disegna il simbolo inciso sulla roccia e ipotizza che si tratti di una firma molto stilizzata anche se non saprebbe dire di chi.
….
Proseguite ancora e siete praticamente nella zona montuosa, i cavalli iniziano a fare fatica e i sentieri sono sempre meno evidenti ma dopo un po’ che si percorrono si capisce che tempo prima dovevano essere delle strade.
Si fa buio e Chao deduce che non siete ancora usciti dalla zona di influenza di Phandalin dato che non avete dato di stomaco come le altre volte.
Date a Gwyn una delle pietre del messaggio e la nana torna indietro ma probabilmente si fermerà da qualche parte a dormire.
Andate avanti ancora un po’ finché non trovate una radura in cui piantare le tende, accendere un fuoco e bivaccare.Vi rifocillate dopo il lungo cammino e parlate del più e del meno per quanto possibile, in particolare delle reticenze di Garaele, dei misteri dei portali e della presenza di una creatura come Ssarnak.
Gundren vi chiede chi sia Ssarnak ma siete evasivi per evitare discorsi troppo complicati che non sapreste nemmeno dove potrebbero condurre e lo definite un alleato.
Gundren vi racconta che non è stato molto a Phandalin negli ultimi anni. Prima di rilevare la Borsa dei Minatori è sempre stato un commerciante, un mercante itinerante nell’indole. L’unica cosa che lo rendesse felice era di fare un buon affare, ma non solo per denaro o per se: incontrare le persone giuste, proporre opportunità, vedere sorrisi felici per un buon affare, questo lo rendeva felice e migliorava il nome della famiglia. Poi la tragedia di Icespire, la morte del padre e, in quanto primogenito, doveva essere il Rockseeker a prendere in mano la vera eredità, le Miniere del Patto. Da quel momento non c’era stata più quella felicità e spensieratezza, tutto era volto a ritrovare le Miniere del Patto. “Forse avremo più successo dei nostri avi, oppure moriremo tutti malissimo”.
Chao “Non mi pare il caso di buttarla sul tragico”
Gundren “I Rockseeker sono sempre pronti a questa eventualità ormai. È una cosa di famiglia. Quel posto ci ha preso tutta la vita e si è preso tante vite. Non posso deludere i miei avi e non posso lasciare li i miei fratelli”
Chao “Ecco, pensiamo ai fratelli. Gli avi lasciano il tempo che trovano”
Gundren guarda male Chao “Non so quale tipo di famiglia abbiate avuto voi signor Tortocollo, ma io alla mia ci tengo”
Chao non riesce a trattenere una risata al pensiero del ‘tipo di famiglia’
Midori “…”
Gundren “Si lo so, ma è complicato”
Midori “… Davino, pensi di essere stato da queste parti?”
Davino “No, questo posto non mi ricorda assolutamente nulla e invece questo bastone ha davvero tante storie”
Davino punta il bastone davanti a se, tenendolo in orizzontale e lo lascia andare. Il bastone rimane sospeso a mezz’aria dove lo ha lasciato e non si muove di un millimetro. “Potete anche sedervici, tirarlo, appendervici e non si muoverà”
Midori “…” 
Stabilite i turni di guardia per la lunga notte, inizieranno Vircan e Chao, poi Olbirek, poi Davino e poi Midori
Chao Ricorda di aver lasciato il libro di Bowgentle a Iarno e usando gli occhiali per la visione notturna fa un giro nella radura e sente una brezza gelida provenire dal lato ovest. A pochi passi oltre gli alberi, un’ampia valle innevata si staglia fredda ma non buia. La Stella rossa brilla illuminando bene tutta la valle.
Chao approfitta per perlustrare la zona dalla distanza e scorge delle impronte nella neve fresca. Le impronte formano un sentiero che va verso nord est, forse verso un punto in cui la strada converge con la vostra. Le impronte sono indubbiamente fresche e sembrano numerose. Anche Vircan cerca di capire quante persone potrebbero essere passate e ritiene che ne siano passate non meno di 10 poco tempo prima.
“Si signor Tortocollo, decisamente non siamo soli”.
Vircan si mette a guardare fisso la stella un po’ infastidito “Chissà cosa significa. Non sono riuscito a capire cosa Gwyn sapesse di questo Reame Reietto”
Chao non è convinto di aver capito il senso di quelle parole
Vircan “Avevo un buon amico più di 10 anni fa, ne abbiamo parlato altre volte. Si chiama Marcus ed è sparito durante l’Evento alla fortezza di Icepsire. Adesso, dopo 10 anni, per 2 volte l’ho visto in quegli strani buchi, quei portali, e ieri lo ha visto anche Midori, lo conosceva anche lei. Aveva lo stesso aspetto di 10 anni fa. Quando lo abbiamo visto ieri, Midori ha carpito queste parole dalle sue labbra, ma un Reame non è un luogo di questo mondo, non nel senso intendeva almeno. Si tratta praticamente di un mondo diverso, non di un continente, un paese o una nazione, ma di un mondo completamente diverso.”
Chao “Come quello dell’uomo-coniglio?”
Vircan “Si! È un paragone calzante. Se non ho capito male quella creatura proveniva dal Feywild che è una specie di versione alternativa del nostro mondo, ma molto più… magica. Esistono tanti tipi di reami, ce ne sono alcuni decisamente meno piacevoli come lo Shadowfell e l’Abisso. Sono tutti separati tra loro ma non da una distanza vera e propria. Non si può semplicemente camminare o volare per andare da un Reame all’altro. Occorrono dei portali. Ci sono tanti tipi di Reami ma chissà che tipo è questo addirittura da essere definito reietto. Davino dice che potrebbe essere quella stella”
Chao “…” 
Vircan “Non lo so. Ma come avete visto, ho giurato di proteggere questo mondo da qualsiasi invasione che potesse provenire dall’esterno”
Chao “Non sappiamo chi ci sia”
Vircan “è una cosa che mi impensierisce moltissimo”
Le ore del turno sono intanto passate e Vircan si siede davanti al fuoco a pensare facendo compagnia a Chao nel suo turno. Chao riflette da dove potessero venire le impronte. È improbabile che venissero da ovest giacché voi stessi venivate da li e non avete visto nessun segno. Per quanto strano avrebbero potuto provenire da est facendo un ampio giro per risalire le montagne. Olbirek sfrutta il suo turno per riflettere sulle parole di Gundren e sul proprio passato. Le parole di Gundren e l’ossessione per le miniere dei Rockseeker potrebbero avere un fondo di verità. Olbirek ritiene di aver schivato un proiettile anche se ci ha rimesso la sua famiglia e 50 anni di solitudine. Davino usa il suo turno per fare pratica con il bastone, lo fa volteggiare in giro, lo blocca e sblocca, ci salta sopra. Ad un certo punto, quando la Stella si è alzata ancora di più nel cielo, Davino punta il bastone verso di essa ma nulla accade. Durante il turno di Davino, il resto del gruppo dorme. E sogna. Sogna di essere insieme in un grande spazio oscuro e di fronte a loro, il drago bianco più grande e feroce “Ci siete quasi. Non deludetemi!” Finora, in questi sogni, il gruppo si è sempre ritrovato in situazioni, in vere e proprie missioni nelle quali non erano proprio loro stessi ma delle versioni simili, alternative. Al termine di queste missioni si ritrovavano a fronteggiare il drago bianco che, nei suoi impeti di violenza, urlava cose senza apparente senso. Stavolta Midori, Chao e Olbirek sono proprio loro, nessuna missione, solo il drago e le sue parole oscure. Al termine del proprio turno, Davino, sveglia Midori e l’avverte che probabilmente nel suo turno si farà giorno. Midori e Davino parlano. Il ragazzo sembra più presente e sicuro di se. Il bastone gli ha ricordato molte cose degli ultimi 1500 anni che ha vissuto. La vita nel tempio, un lungo viaggio per raggiungerlo, sembrano essere le prime cose che ricorda della propria vita ma ha la fortissima sensazione che prima fosse una persona diversa, con un altro nome e che quella persona aveva compiuto degli orrendi crimini che non riesce a ricordare. Midori racconta a Davino dei sogni nei quali lui non c’è e del drago bianco. Davino sospira e fa lunghe pause durante i suoi discorsi come per cercare di ricordare dei frammenti di un lontano passato “Il drago si chiama Cryovain. L’ho imprigionato circa 150 anni fa, ma ha sempre cercato un modo per liberarsi. È una creatura folle e violenta. Prima di riuscire ad imprigionarlo aveva quasi sterminato una tribù di orchi e ucciso la madre di Venomfang. Non possiamo lasciarlo in libertà, è un pericolo per chiunque. E poi Venomfang mi direbbe:’Te l’avevo detto’”
Midori è stupita da queste rivelazioni proprio da Davino ed è preoccupata che il drago possa essere un nuovo e fin troppo reale avversario. Nel suo turno di guardia, Midori si concentra sulla natura circostante per percepirne il ritmo, i suoni, il respiro. Mentre il cielo inizia ad illuminarsi poco prima dell’alba, tutto le sembra ancora addormentato attorno a lei nella morsa del freddo autunno delle Montagne della Spada. Nemmeno il suono di piccoli passi nella neve, ma il vento ad un certo punto trasporta un lento e cupo suono di batter d’ali. Midori rivolta a Davino “Lo senti anche tu?” Davino chiude gli occhi e cerca di concentrarsi in una posizione meditativa. Quando Davino riapre gli occhi è visibilmente preoccupato e dice “Credo che abbiamo un altro grosso problema”.

## Fine giorno 9