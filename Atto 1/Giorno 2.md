 

## 27 / 09 /1491 DR

### Parte 1 – Fienili troppo pieni

Il giorno prima, siete arrivati a Phandalin a tarda sera, dopo essevi introdotti alla locanda di Stonehil e rifocillati un poco, avreste voluto sprofondare in un profondo sonno ristoratore ma l’aver lasciato il carro ancora carico in un fienile incustodito, non vi lasciava tranquilli. Per precauzione avete fatto turni di guardia alla finestra per controllare il fienile. Vi ha lasciato molto sorpresi che Davino fosse così ben conosciuto e benvoluto dalla gente locale. Vi hanno anche ringraziato per averlo riportato a Phandalin. Avreste voluto fare molte domande al ragazzo, se solo fosse stato in grado di rispondere con la sua amnesia.

La notte scorre tranquilla fino all’alba, o meglio, quella che avrebbe dovuto essere l’alba. In quanto chierica di Lathander, Midori ha un’idea molto precisa del sorgere e declinare del Sole in tutto Toril, praticamente in qualsiasi momento dell’anno, e l’alba avrebbe dovuto essere durante il suo turno di guardia, ma al termine il Sole non era ancora sorto. Non le risultava che fossero accaduti fenomeni del genere nelle regioni della Costa della Spada, men che meno periodici. Durante questi pensieri nota del rumore e movimento nei dintorni del fienile. Molto velocemente, bussa alle porte dei compagni e facendo il giro arrivano al fienile tranne Chao che rimane di vedetta in stanza. Il fienile è aperto, con la serratura rotta e notate 2 persone dentro con dei mantelli rossi, una che armeggia con le casse del vostro rimorchio. Senza alcuna titubanza Sir Vircan si proietta contro lo scassinatore, tramortendolo con violenza alla parete con il suo martello. Il secondo viene ferito ad una spalla da Midori. Nel frattempo una freccia scoccata dall’esterno si conficca sulla parete di legno del fienile, mancandovi. Chao, notato il trambusto scende velocemente. Sir Vircan esce dal fienile alla ricerca del cecchino che scaglia una seconda freccia. Il secondo malvivente riesce a schivare e disimpegnarsi da Midori e colpisce alle spalle Vircan solo per essere colpito a morte da una freccia di Chao.

Nel frattempo, una giovane donna dai capelli rossi, si sta avvicinando a voi...

### Parte 2  – Un inizio con lo scontro

Chao tenta di trasportare il cadavere dentro il fienile ma cade, Vircan lo aiuta.

Midori tenta di inseguire la ragazza che li aveva visti ma quest’ultima si chiude dentro l’emporio di Barthen.

Dopo aver sistemato il ladro vivo e il cadavere dentro il cocchio, il gruppo torna in locanda e spiega a Toblen quanto è appena accaduto. Toblen è sconcertato dallo “zelo” dei nuovi arrivati e non sa se esserne contento o spaventato per le eventuali rappresaglie.

Di fronte alle rassicurazioni di Midori e Vircan, Toblen decide di spiegare il motivo di tanta paura. Circa 3 mesi prima, Thel Drendar, il falegname e intagliatore del paese è stato ucciso da dei Marchi Rossi nella pubblica piazza, colpevole di aver difeso la moglie dalle angherie dei briganti. Inoltre, dopo l’omicidio, i briganti hanno preso il corpo e rapito tutta la famiglia di Thel, la moglie Mirna e i figli Nilsa e Nars. Mirna era anche la responsabile della voliera dei piccioni viaggiatori e addestratrice. La voliera è stata distrutta dai Marchi Rossi e qualsiasi cosa di valore in casa Drendar trafugata. Non avevano mai fatto nulla di così grave ma da quel momento il borgomastro si è rintanato in casa sua. Toblen manda la moglie Trilena all’emporio di Barthen a rassicurare quella che molto probabilmente era Elmina Barthen, figlia del defunto Elmar.

Data la gravità della situazione, era quanto mai necessario parlare con il borgomastro e Sildar e allo stesso tempo, dare le provviste alla sventurata città.

Il gruppo si divide con Chao e Davino a consegnare le provviste e parlare con i cittadini e Midori e Vircan dal borgomastro.

Chao, si reca per prima all’armeria dello Scudo del Leone gestita da Linene Graywind e nel mentre, si mette alla ricerca di scritte in codice lasciate dai briganti per la città. Parlando con Linene non riesce però a vincerne la diffidenza. La donna, troppo attenta a chi vendere le proprie armi si limita a ringraziare Chao (dietro l’identità fittizia di Tortocollo) e ricompensarlo per il trasporto. Fa però menzione di pugnali d’argento mancanti nel precedente carico.

La Borsa dei Minatori quella mattina è chiusa. Restano il [[Elementi/Luoghi/Phandalin/Luoghi notevoli/Santuario di Tymora|Santuario di Tymora]] e l’emporio di Barthen.

Chao viene accolto amichevolmente da Sorella Garaele, un’elfa dall’età indefinibile, e dalla sua apprendista nana Gwyn Oresong (sorella della cameriera Elsa) che lo ringraziano per aver portato le provviste per loro. Garaele, balzando sul carro, apre la propria cassa semplicemente con un movimento di una chiave che aveva con se e la cassa si apre da sola.

Rimane l’emporio di Barthen con la ragazza spaventata. L’emporio ha la porta aperta e appena i 2 si fermano con il carro davanti all’emporio, la ragazza esce di corsa ad abbracciare Davino che rimane perplesso e fissa la ragazza come se non la conoscesse. Il giovane, riesce solo a dire “Elmina?” e la ragazza scoppia a piangere. I due iniziano a parlare della morte di Elmar, padre di Elmina. Nel frattempo i 2 garzoni Anders e la sorella Thistle, chiedono a Elmina se possono scaricare il carro. Elmina si riprende dalle sue emozioni da il permesso di scaricare la merce ma vuole parlare ancora con Davino. Elmina sembra molto protettiva con Davino. Elmina è una giovane donna dai capelli rossi sui 25 anni.

  

Intanto Midori e Vircan trovano la casa del borgomastro dove un molto seccato Sildar e un reticente Harbin stanno discutendo della situazione della città. Il borgomastro cerca di difendersi come può dicendo che non avrebbe potuto fare altro. Sildar, anche se cerca di rabbonire Harbin, insiste sulle sue responsabilità, che avrebbe potuto mettere insieme le persone più capaci della città come Daran, Linene e Garaele, ma il borgomastro si difende dicendo che ognuno guarda al proprio orticello. Quando Harbin viene a sapere del prigioniero e del cadavere nel fienile inorridisce e dice a Sildar e Vircan di occuparsene dandogli le chiavi della prigione sotto al municipio. Vircan e Sildar, basiti e oltraggiati dal comportamento del borgomastro, decidono di uscire e portare il prigioniero in cella.

A nulla servono le parole di Midori, anche quando accusa chiaramente Harbin non solo di inadempienza ma di aver deliberatamente condotto la città a quel punto e che ne avrebbe pagato le conseguenze. Midori si reca alle celle e trova Sildar e Vircan che hanno messo in cella il marchio rosso rimasto vivo. Midori cerca di curare e parlare al sopravvissuto che rimane reticente e sprezzante. Pungolato, il brigante, parla solo del loro capo, “[[Bastone di Vetro]]”. Sildar ha un sussulto nel sentire il nome perché si tratta di quella che è sempre stata considerata una leggenda nel sottobosco della malavita di Neverwinter e non crede alle parole del marchio rosso.

Intanto Chao si reca alla casa del borgomastro ma questi, apre solo uno spiraglio della porta e non vuole parlare con nessuno. Quando Chao chiede di Midori, Harbin sembra inorridire e manda Chao al municipio.

Il gruppo si riunisce e cerca di fare il punto sulla città in ginocchio e sulla reticenza dei cittadini.

Sildar sarebbe rimasto a fare la guardia al prigioniero mentre gli altri avrebbero finito le consegne e riparlato con i cittadini a partire da sorella Garaele che sembrava avere informazioni.

Il gruppo si reca a casa di Garaele ma è presente solo Gwin. La giovane adepta, parla dei recenti fatti e dice di aver scritto un resoconto più preciso possibile degli ultimi mesi. Se il gruppo volesse parlare insieme con Garaele, sarebbe dovuto tornare nel pomeriggio.

Gwyn da una missiva sigillata a Midori, da consegnare quanto prima a Neverwinter o Waterdeep. Garaele saluta Davino come se lo conoscesse da tempo e si accorge che qualcosa in lui non va ma che non era la prima volta che questo fosse successo.

Il gruppo pranza, ma i dubbi continuano.

Cosa vogliono veramente i Marchi Rossi?

Esiste veramente Bastone di Vetro?

Chi ha inviato il piccione che è arrivato a Waterdeep?

Come è possibile che la città sia rimasta così isolata?

Perchè le giornate stanno diventando più lunghe?

Finalmente rifocillati, il gruppo esce per tornare da Garaele ma uno strano rumore dal fondo della strada principale proveniente dalla collina che conduce alla Pista del Triboar, distrae il gruppo.

Una figura bassa che trascina qualcosa di pesante sul selciato. Ogni suo passo sembra che voglia aggredire la terra sotto i suoi piedi pesanti. Un nano, con la faccia imbrattata di sangue, stava trascinando 2 persone dai loro mantelli rossi. Lentamente ma inesorabilmente si avvicina al gruppo e non prova nemmeno a scansarlo pur di procedere. Inesorabile come la deriva dei continenti e come il sole che sorge e tramonta. Anche se senza capelli, da vicino, il nano assomiglia molto a Gundren. Il gruppo fa largo al nano ma Chao interviene chiedendogli chi fosse e se avesse a che fare con Gundren.

Il nano si ferma e guarda truce l’halfling. Intanto il gruppo vede che uno dei corpi non ha praticamente più la faccia e che probabilmente quel che ne resta si trova sulla faccia del nano.

“Come conosci quel nome?” domanda il nano in un modo che suona anche come una minaccia.

Il gruppo spiega con circospezione che Gundren era partito con loro da Waterdeep ma ha poi proceduto da solo, è stato rapito in un imboscata dei goblin e anche loro lo stanno cercando. Il gruppo indica al nano le celle dove deporre il corpo che pare ancora vivo. All’arrivo al municipio Sildar rimane attonito guardando il viso del nuovo arrivato che si presenta come il cugino di Gundren. Sildar sta per dire un nome ma poi sembra cambiare idea e prova a chiamarlo Olbirek. Il nano annuisce. Sildar aveva sentito parlare di Olbirek da Gundren e che prima o poi sarebbe arrivato in città per dare una mano. Gundren è sempre stato di poche parole riguardo la propria famiglia, a parte esaltarla per le loro scoperte.

Dopo le presentazioni, si cerca nuovamente a mettere insieme le informazioni. Il marchio rosso rimasto vivo, era riuscito solo a dire “Taverna ad est”, “Maniero”, “Castello”. Il cadavere non ha effetti personali o indizi oltre a dei soldi e dei dadi (probabilmente truccati), viene avvolto in una coperta e portato nel fienile con l’altro cadavere.

Midori fa notare che hanno un appuntamento con Sorella Garaele che potrebbe darvi qualche risposta e lasciate Sildar con il nuovo prigioniero.

Sorella Garaele vi attende sulla porta di casa e vi fa accomodare in una sala con una grande tavola rotonda. Una volta seduti, vi dice che la stanza è coperta da un incantesimo di silenzio e quindi, tutto ciò che direte, non potrà essere sentito da altri all’esterno. Ricevete alcune informazioni riguardo l’efferatezza della morte di Thel, del rapimento della sua famiglia e della devastazione di casa sua e della voliera. Capite che quell’evento era assolutamente fuori dal normale e non appropriato per una banda di briganti di bassa lega. Ci doveva essere un piano per isolare Phandalin, anche con l’aiuto dei goblin all’esterno e quindi almeno una mente dietro a tutto questo. Garaele si trova a Phandalin praticamente dalla sua costruzione e ha visto finora 3 “eventi” in cui le giornate si fossero allungate. Gli altri casi erano stati 32 e 10 anni prima, la prima volta esplose il monte Hotenow, la seconda ci fu la famigerata “campagna di sterminio” contro gli orchi e adesso l’isolamento di Phandalin. Decisamente troppe coincidenze.

  

Ogni volta, la durata del giorno, da un’alba all’altra, si allungava fino ad arrivare ad una trentina di ore anziché 24. Dall’ultimo calcolo, si era arrivati a 26 ore e 15 minuti. In più, questi “eventi” durano alcune settimane e sembrano circoscritti alla sola regione di Phandalin. Olbirek chiarisce che era venuto a Phandalin per ristabilire i rapporti con quello che rimaneva della sua famiglia dopo decenni che si era allontanato. Secondo le poche parole del nuovo prigioniero, c’era qualcosa in una taverna ad est. Garaele la identifica subito come la Taverna del Gigante Addormentato, un luogo malfamato nella zona disabitata e meno rinnovata della città. Prendete accordi per vedervi con Gwyn per portare i 2 cadaveri nella cappella del cimitero di Phandalin. Garaele cura Olbirek e benedice il gruppo dicendovi che a Phandalin ci sono molti amici che vale la pena incontrare.

Il gruppo si dirige alla taverna del Gigante Addormentato. La taverna si trova in una zona poco frequentata all’ombra della collina del Maniero Tresendar. Le case intorno sono quasi tutte molto rovinate e la stessa taverna è poco più di un cubo di legno rialzato con le persiane chiuse.

Fuori dalla taverna, sul legno ci sono scolpiti molti simboli che all’occhio di Chao risultano essere dei turni di guardia.

All’arrivo, escono fuori 3 marchi rossi che vi provocano deliberatamente e iniziano uno scontro. Nonostante la posizione più alta dei malviventi, questi hanno la peggio e uno scappa dentro dando l’allerta.

All’interno una decina di Marchi Rossi un po’ brilli, sciamano verso di voi e non vi rimane altra scelta che combattere. Il probabile capo scaglia frecce da una balestra.

Lo scontro è duro ma nonostante l’iniziale mancanza di strategia, la vostra determinazione vi aiuta e avete la meglio. Un marchio rosso apre una finestra e scappa da lì mentre capo che non sembra voler collaborare, viene trattenuto da Vircan.

Rimangono la taverniera mezzorca, la cameriera e un umano rannicchiato sotto ad un tavolo pieno di monete e carte da gioco sparse.

L’umano vedendo che lo scontro è terminato esclama “allora il piatto è mio” e afferra tutte le monete sul tavolo come se voi non esisteste e afferra anche un liuto per terra.

La cameriera è ancora molto impaurita, mentre la mezzorca è molto contrariata e vi guarda truce. Chao e Olbirek, dopo aver frugato i corpi, si dirigono verso il bancone per tranquillizzarla e avere delle informazioni. La mezzorca, di nome Greska, da risposte molto vaghe, molto probabilmente non sa davvero nulla e non gliene importa nemmeno nonostante 15 monete d’oro offerte da Chao. Nel frattempo una grossa freccia, colpisce il collo del capo squarciandolo, non c’è molto da fare per salvarlo. Provate a vedere chi ha lanciato la freccia ma non sembra esserci nessuno all’esterno. È una situazione simile a quella del fienile con “l’arciere invisibile”.

Siete rimasti senza informazioni a parte che avete una decina di corpi da seppellire. Gwyn dovrà portare un carro molto grande. L’unico altro indizio riguarda il Maniero Tresendar ma non sapete da dove cercare di preciso. L’unica bozza di mappa che trovate tra i corpi si insozza di sangue e diventa illeggibile e l’altro testimone, un probabile bardo, è scappato con le monete sul tavolo da gioco.

Non vi rimane che tornare al municipio e rifare il punto frugando nei documenti.

### Parte Tre – Zorz vi guarda

Uscite dalla taverna piuttosto delusi. Non siete riusciti a trovare altre informazioni, avete sulla coscienza altri cadaveri e siete nuovamente coperti di sangue.

Continuate a guardarvi intorno alla ricerca di tracce “dell’arciere misterioso” ma non trovate nulla di particolare. Vi rendete conto però, che sul muro esterno di una delle case disabitate, ci sono intagliati strani simboli. Chao riconosce nei simboli, un codice usato dai furfanti per comunicare. I simboli hanno alcune cose insolite, si trovano piuttosto in basso per essere stati scritti da un umano in piedi e non sembrano essere incisi con molta forza. I simboli sono divisi in gruppi, forse scritti da persone diverse. Buona parte sono degli insulti ma 2 gruppi sembrano avere senso compiuto.

“**Attenzione all’ombra blu**”

“**Zorz vi guarda**”

Nell’ultima frase c’è anche un indicazione che indica “**100 metri ad ovest**”

Molto incuriositi, cercate di dirigervi nella direzione indicata perlustrando le case disabitate della zona. Arrivati nei pressi della locanda di Stonehill, Chao scorge nuovamente gli stessi simboli su Zorz e sull’ombra blu ma con una nuova indicazione che dice “50 metri a nord”. Ormai presi dalla ricerca, Vircan e Olberik rimangono di guardia sulla strada mentre Chao e Midori cercano altri segnali.

Trovate altri segnali in codice simili, con altre indicazioni che vi portano poco al di fuori del paese fino a quello che indica un punto all’interno di un meleto circondato solo dall’antico muretto della Phandalin originale di cui avete sentito parlare, il meleto Edermath. All’interno c’è una casa ben curata e del movimento. Entrate sempre alla ricerca di altri simboli finché una persona non vi viene incontro. Un drow, un elfo oscuro visibilmente non giovane e ben vestito, e armato di spada alla cinta, si avvicina, per nulla turbato e vi tiene d’occhio con molta attenzione. Il drow vi saluta, cortese ma tiene le distanze. Cercate di spiegare goffamente i motivi per i quali vi trovate li e vi presentate. Il drow si rivela essere Daran Edermath, il proprietario del frutteto ed ex sceriffo nella Costa del Drago. Ascoltando le vostre parole e interpretando le vostre intenzioni, Daran vi rivela che anche lui è stato minacciato dai Marchi Rossi ma questi non sono riusciti nei loro intenti grazie al suo addestramento e al fatto che lui stesso ha addestrato i suoi braccianti i rudimenti dell’arte della spada. Daran non nega che negli ultimi tempi Phandalin è diventata preda non solo dei banditi ma anche di altre creature che stanno infestando la Foresta di Neverwinter. Nel tentativo di uscire dall’isolamento, Daran racconta di essersi avventurato verso est mentre Garaele andava a nord. Con qualche difficoltà, Daran arriva oltre le rovine di Conyberry, nella località chiamata “Pozzo del Vecchio Gufo”, dove trova un accampamento.

L’accampamento recava i simboli del regno del Thay e un’inconfondibile puzzo di putrefazione tipico dei non morti. Sfidare dei maghi del Thay con non morti al seguito da solo non sarebbe stato particolarmente saggio.

Daran vuole giustamente sapere perché siate alla sua fattoria e il motivo di tanta curiosità e rispondete di aver trovato delle indicazioni che conducevano fino li e anche il nome di Zorz. Daran non sa nulla di questo Zorz ma è incuriosito dal fatto che delle indicazioni, probabilmente scritte in codice da malviventi, portino fino a li ed è pronto a dimostrare che non aveva nulla a che fare con i Marchi Rossi. Daran vi parla della sua precedente carica di Sceriffo nella Costa del Drago, del suo spiccato senso di giustizia e che avreste dovuto avere prove ben più schiaccianti per fare qualunque illazione sul suo conto. Rassicurate subito Daran che il vostro intento è di proteggere tutti i cittadini di Phandalin proprio portando giustizia e che siete preoccupati per quelle scritte anche se il drow sembri perfettamente in grado di difendersi. Di fronte alla vostra preoccupazione, Daran vi da il permesso di dare un’occhiata nel meleto. Chao adocchia alcuni tronchi secchi che potrebbero essere ottimi per lasciare messaggi incisi, mentre Midori parla con i braccianti per vedere in che condizioni sono.

Accanto al tronco più ad ovest del meleto, Chao nota 3 bambini che si zittiscono appena lo vedono. Una bambina drow, un halfling e un umano, tutti e tre non avranno avuto più di 12 anni. Il piccolo umano è Pip, il figlio di Toblen Stonehill che avete già incontrato alla locanda. Sul tronco c’era, anche li in codice, il nome Zorz. Chao cerca di essere gentile con i bambini, ma la giovanissima drow si frappone tra lui e gli altri bambini chiedendogli cosa facesse li.

Chao intuisce che i bambini hanno a che fare con le misteriose scritte e li mette alla prova mostrandogli che capisce cosa c’è scritto e supponendo che il piccolo halfling possa essere Verter e gli chiede se sia lui. Il giovane, che chiaramente non è Verter, rimane sbigottito chiedendo se Chao conoscesse suo cugino e come facesse a leggere il codice. Carp sembra leggere facilmente il codice, segno che qualcuno glielo avesse insegnato e che lui voleva sfoggiarlo. A giudicare dall’ammirazione probabilmente era stato il cugino Verter ad insegnargli. Chao continua le sue domande su Zorz e Pip si lascia sfuggire che Zorz è ovunque con gli altri bambini che lo fulminano con lo sguardo per rimproverarlo di aver parlato. Presi ormai in contropiede cercano di impressionare Chao dicendo che Zorz vede tutto e che è l’unico che può salvare Phandalin. Pip però parla delle vostre imprese, di come avete fermato dei Marchi Rossi e che avete conservato i loro cadaveri nel fienile.

Ritenendo che non si possa tirar fuori altre informazioni Chao torna dal resto del gruppo e spiega di aver più o meno trovato “l’origine di Zorz”.

Parlate di Gundren a Daran, che è stato rapito, che lo state cercando e che l’aiuto dell’ex sceriffo sarebbe prezioso. Daran risponde che prima di potersi allontanare nuovamente ha bisogno che la minaccia dei Marchi Rossi sia eliminata.

Chao chiede a Daran chi fossero i bambini e il drow è sorpreso della loro presenza; quei bambini sono molto silenziosi soprattutto l’halfling Carp Alderleaf figlio di Qelline Alderleaf.

Daran racconta che prima dell’arrivo dei Marchi Rossi, il gruppo di bambini era molto più numeroso, ora sono rimasti solo Carp e Pip ad avere il coraggio o l’audacia di andare in giro liberamente. La loro amicizia è, probabilmente, una delle poche cose che tiene su il loro morale.

Nel frattempo la piccola drow si avvicina a Daran, questi la presenta come sua figlia Bertice “Regina di Phandalin”. Bertice è molto infastidita da quel nomignolo e dimostra molta autorevolezza e sicurezza, che ciò che hanno visto finora è importante. Midori chiede a Bertice come potrebbero fare anche loro a vederle ma la bambina dice che non possono perché sono adulti e che voi avete più bisogno di loro piuttosto che il contrario. Midori dona un ciondolo a Bertice e il gruppo si congeda. Chao ritiene che il gruppo di bambini potrebbe effettivamente essere d’aiuto.

Dovete ancora incontrare Gwyn per portare i cadaveri al cimitero, incontrare Davino e fare il punto con Sildar al municipio.

### Parte 4 – Bardi recalcitranti, confessioni scottanti e stelle improvvisate

Tornati in città, decidete di andare alla locanda per incontrare Davino per sapere come fosse andata l’ultima consegna alla Borsa dei Minatori.

Ad Halia Thornton, titolare della Borsa dei Minatori, sembrano piacere molto i goblin tanto che ha spremuto le guance di Fritz (che ora ha le guance molto rosse che gli dolgono).

Davino racconta che Halia sembrava aspettare altre persone e forse ha saputo della vostra presenza.

Notate una persona che al bancone sembra stia importunando Toblen.

Lo riconoscete, è il presunto bardo incontrato alla Taverna del Gigante Addormentato e sentite Toblen che lo chiama Galandro.

Vi avvicinate e capite che Galandro sta cercando di scroccare un alloggio e un prestito a Toblen, probabilmente per l’ennesima volta.

Anche se non conoscete Toblen da molto, non lo avete mai visto così innervosito (nonostante tutta la situazione del paese e per i 2 cadaveri nel suo fienile). **Toblen** esasperato e con una vena pulsante in fronte esclama “**Yark**” e un grosso uomo alto più di 2 metri, che era seduto a bere in fondo alla sala, si alza lentamente e si avvicina al bancone facendo scricchiolare le assi di legno sotto i suoi piedoni. Galandro sembra decisamente impaurito dall’omone e invita Galandro ad uscire con “le buone” alzando una enorme mano ad indicare la porta (o preparando una poderosa cinquina).

  

Nel frattempo, circondate Galandro cercando di capire cosa sia successo e avendo riconosciuto il bardo volete interrogarlo per sapere cosa sa dei Marchi Rossi.

Galandro, secondo Toblen è colpevole di aver rubato ai clienti, di aver scroccato vitto e alloggio e di essere un pessimo cantastorie. Galandro punto nel vivo cerca di ribattere cercando di raggirare i presenti ma è decisamente circondato e nessuno abbocca alle sue fandonie. Galandro a questo punto vi riconosce e la sua paura è evidente a tal punto che chiede a Toblen se si può fidare di voi. Toblen ribatte che sicuramente può fidarsi più di voi che di lui stesso. Senza altre opzioni, Galandro vi segue in municipio.

Galandro continua a provare a minimizzare i suoi crimini cercando di ubriacarvi di parole ma alle domande incalzanti e velate minacce di Midori, decide di dire ciò che sa sui Marchi Rossi.

Conferma che la loro base è dalle parti del Maniero Tresendar ma non saprebbe dire da dove di preciso. L’unico capo di cui ha sentito parlare è sempre un mago chiamato Bastone di Vetro ma Sildar continua a diffidare di questo nome. Sildar, intanto, consegna a Midori un censimento di Phandalin che però non sembra molto recente. Molti documenti sembrano mancanti.

A Galandro non rimane che mostrare i suoi pochi averi, le monete intascate prima sembrano essere già andate in fumo. Gli rimane solo il suo liuto e un grosso libro. Galandro ha saputo che i Marchi Rossi hanno catturato un nano e che lo avevano portato in un castello nella foresta, che gli serviva vivo e che probabilmente faceva parte di qualche piano che andava oltre Phandalin. In più i briganti gli avevano parlato di “nuove reclute” grosse pelose e puzzolenti, presumibilmente non umane. Galandro preferirebbe comunque essere lasciato che stare rinchiuso in una cella e che ha i suoi metodi per proteggersi grazie ad alcuni trucchi magici che ha imparato e scritto nel suo libro. Dice anche che il libro è in vendita per ripagare i suoi debiti. Davino da i soldi ottenuti da Halia a Chao, Parte una contrattazione e il libro viene venduto per 50 monete d’oro. Il libro viene preso da Chao e sta per aprirlo ma Galandro lo avverte che se lo aprisse, esploderebbe, cosa che peraltro era successa ad un altro halfling che aiutava i Marchi Rossi qualche mese prima. Chao non ha più voglia di scherzare e minaccia apertamente il bardo che cede un oggetto a forma di grossa moneta che sblocca finalmente il libro. L’oggetto probabilmente blocca e sblocca il libro, fa da antifurto ed è anche il focus arcano necessario ad incanalare le magie.

Sildar porta Galandro in cella e prima di uscire dal municipio, Vircan vi ferma perché deve parlarvi.

Vi riunite intorno al tavolo, il tono di Vircan è grave. Vi dice che inizialmente non si fidava di voi ma ora che vi ha visti combattere e ha compreso le vostre intenzioni, ritiene che sia giusto dirvi cosa ha saputo tramite delle ricerche fatte prima di partire.

Ci sono stati molti avvenimenti particolari nella regione di Phandalin, cose tra il misterioso e l’inspiegabile che, hanno coinvolto tutti i presenti ben prima che arrivassero li.

L’esplosione del vulcano Hotenow 30 anni prima, la crisi degli orchi 10 anni prima e l’assedio attuale, sempre con gli strani eventi che dilatano il tempo a fare da cornice.

Con l’esplosione del vulcano molti profughi raggiunsero Phandalin e nonostante ciò, ci furono molti più superstiti di quanti ci si aspettasse. Phandalin stessa e buona parte della foresta furono risparmiate.

Una banale spedizione per una concessione territoriale, 10 anni prima, con gli orchi delle Montagne della Spada, degenerò in una battaglia sanguinosa con decine di vittime con pochissime testimonianze che non davano un senso all’accaduto.

Adesso, un fuggiasco senza memoria e una misteriosa missiva, che nessuno sa da dove sia partita,  avvertono del caos dilagante nella stessa zona dove un membro dell’Alleanza è scomparso.

Vircan quindi espone le sue ricerche, iniziate già ai tempi del trattato territoriale. Vircan aveva scoperto che si trattava di una spedizione fatta in pompa magna anche per evitare mancanze di rispetto, dove anche i nomi dei partecipanti erano stati nascosti. Ma Vircan aveva scoperto chi vi aveva preso parte.

La spedizione era patrocinata dall’Alleanza dei Lord per conto di Duron Rockseeker, padre di Gundren e zio di Olbirek, insieme a loro c’erano delle guide del luogo, tra cui Daria Edermath moglie di Daran scomparsa durante l’evento, il ranger Gustaf Stellern e 2 membri dell’Alleanza, Iarno Albrek che sarebbe stato inviato 9 anni dopo per la riqualificazione di Phandalin misteriosamente scomparso e Sildar Hallwinter.

Sildar si ritrova gli sguardi di tutti addosso e afferma che anche lui ha dovuto fare un voto di segretezza su quegli avvenimenti ma questo non può fermare tutte le domande che vi siete fatti finora.

Vircan impugna il suo spadone puntandolo a terra, ergendosi praticamente a giudice, e intima a Sildar di rispondere in quanto unico testimone rimasto. Qualunque fossero stati i fini dell’Alleanza non lo avrebbero fermato dall’ottenere la verità e se Sildar voleva redenzione, quello era il momento. Tanta gente era scomparsa senza avere avuto la possibilità di difendersi, tante famiglie erano state distrutte e l’Alleanza stava occultando delle prove. La situazione è molto tesa e siete pronti a scattare ad ogni cenno di intemperanza. Sildar, emette un sospiro, decide di rispondere raccontandovi quanto era riuscito a vedere.

Sildar era insieme al suo amico Iarno e Duron Rockseeker. Il nano voleva trattare con gli orchi affinchè si potesse lavorare insieme e condividere le ricchezze trovate nelle Montagne della Spada senza il rischio di venire assaltati proprio come accadde 500 anni prima. Le intenzioni erano pacifiche, c’erano anche dei mediatori, delle ricche offerte e per quanto ci fossero delle guardie armate, non c’era alcuna intenzione ostile.

  

Il luogo convenuto per il trattato era praticamente in cima al Picco di Icespire in una antica roccaforte. Arrivare li non era facile ma, secondo il vostro mediatore, era una richiesta da parte degli orchi. Il mediatore degli orchi non era un orco ma sembrava qualcuno che avesse la loro totale fiducia.

Non tutti erano d’accordo sul luogo del trattato, le giornate lunghissime avevano messo tutti di cattivo umore e c’erano state pressioni interne per poter finire prima possibile. Ad un certo punto non si riusciva a capire quando fosse giorno e quando notte. All’improvviso l’intera roccaforte fu avvolta da un bagliore, una colonna di luce. All’esterno sembrava che fosse notte. Il bagliore si concentrò proprio al tavolo delle trattative e svariate persone iniziarono a sparire uno ad uno. Con tutta la tensione accumulata, da entrambe le parti pensarono ad una trappola e si scatenò una feroce battaglia dentro e fuori la roccaforte. Decine di persone furono uccise in pochi istanti, Iarno era riuscito a salvare Sildar estendendo una protezione magica fino a lui ma probabilmente l’assalto in forze degli orchi non gli avrebbe dato comunque scampo. Quando tutto sembrava perduto, ci fu un esplosione fragorosa che separò le parti e sbalzò i presenti per centinaia di metri se non interi chilometri ma nonostante questa forza non aveva sentito alcun dolore. Sildar pensava di essere già morto o che l’impatto al suolo lo avrebbe ucciso, poteva vedere il cielo con quella luce innaturale ma improvvisamente, iniziò a rallentare, Sildar sentì di planare e una forte luce al centro del cielo illuminava la zona. Sildar, Iarno, gli altri superstiti e persino i corpi dei caduti in battaglia si adagiarono lontano dal luogo dello scontro, centinaia di metri più in basso.

Risalire per continuare la battaglia in territorio ostile sarebbe stato un suicidio ed era meglio approfittare di qualunque cosa fosse accaduta per ritirarsi finchè era possibile. Qualunque cosa fosse successa, li aveva salvati. Tra i caduti c’era Duron Rockseeker. In seguito, l’Alleanza aveva premiato Iarno e Sildar per aver condotto in salvo i superstiti e inquadrati nell’organizzazione facendoli giurare di non parlare dell’accaduto con nessuno.

Successivamente, Sildar si avvicinò ai figli di Duron, mentre Iarno perse molto dell’entusiasmo che lo aveva guidato finora. I figli di Duron, Gundren, Nundro e Tharden, giurarono solennemente che avrebbero onorato le volontà del padre e che avrebbero trovato la Caverna dell’Onda Tonante ad ogni costo e Sildar giurò di accompagnarli e proteggerli.

I Rockseeker si trasferirono a Phandalin e mentre Nundro e Tharden andavano alla ricerca dell’agognato obbiettivo, Gundren faceva la spola con Sildar tra le grandi città cercando alleati tornando raramente nella piccola città. Nell’ultimo anno Sildar non sapeva nemmeno che Iarno fosse tornato a Phandalin e nessuno dell’Alleanza glielo aveva comunicato.

Le rivelazioni sono già di per se scioccanti per alcuni di voi ma Vircan, lo incalza Sildar con una domanda che, per sua stessa ammissione, ha un interesse personale. Vircan vuole conosere il fato di un suo amico, Sir Marcus Uldrick Jardeth. Vircan sapeva bene Marcus aveva fatto parte della spedizione e vuole sapere cosa gli fosse successo e quale fosse stato il suo ruolo. Sentendo quel nome, lo sguardo di Midori scatta su Sildar.

Sildar si ricordava bene di Marcus, che, nonostante la giovane età, era il loro mediatore e aveva insistito affinchè il trattato si tenesse proprio alla fortezza, secondo lui per richiesta degli orchi e un po’ per non creare attriti. Quando le trattative stavano per iniziare, iniziò “l’Evento” e Marcus, praticamente al tavolo principale con gli altri dignitari, fu uno dei primi a sparire in un lampo di luce.

Sildar, si accascia sulla sedia come un burattino al quale hanno tagliato i fili, sembra esausto, ricordare quegli avvenimenti lo aveva spossato ma forse si era finalmente liberato di un grosso peso.

Andate alla locanda di Toblen per aspettare Gwyn. Toblen è lieto di vedervi da soli ma non trattiene la curiosità e vi chiede che fine avesse fatto Galandro. Lo rassicurate che Galandro è al sicuro ma Toblen non sembra capire bene il senso delle vostre parole e vi fa un occhiolino di intesa.

Vi rifocillate per cena (anche se non sembra essere ancora tramontato il Sole) e riuscite a lavarvi nuovamente. Anche se la stanchezza si fa sentire, trovate la forza di andare con Gwyn, caricare i cadaveri dal fienile e andare verso il cimitero che si trova a sud est del paese, dentro un boschetto a sud della collina su cui si trovano le rovine del maniero Tresendar.

Passate accanto alla taverna del Gigante Addormentato che appare chiusa e deserta.

Lasciate i corpi nella cripta della piccola cappella e Midori pronuncia una breve preghiera affinché le anime dei caduti trovino quella pace che non hanno trovato in vita.

Tornando, si è ormai fatto buio e Davino continua a guardarsi intorno per cercare di ricordare il suo passato e cosa facesse a Phandalin. Non pare fosse avvezzo a quei luoghi ma ricorda di esserci stato più volte. Forse era una sorta di guida del luogo e vi fa sapere che se ci fosse un’entrata segreta sarebbe dietro al cimitero.

Ad un certo punto inizia a fissare un punto nel cielo. Seguite il suo sguardo e vedete una stella verso sud est. Non si era mai vista come se finalmente potesse sorgere. Proietta un’alone che investe quasi tutto il cielo, rendendolo più luminoso.

Midori si rende conto che un tale moto non è tipico di una stella dato che sorge e tramonta in maniera differente anziché attraversare tutto il cielo insieme alle altre stelle. Midori domanda a Gwyn se questo evento in passato abbia influenzato le persone ma la nana non ha particolari risposte a riguardo. Secondo Garaele il fenomeno si è “limitato” ad aumentare la durata dei giorni, qualsiasi cosa voglia dire, fino ad un massimo, per poi tornare alla normalità. Non si capisce se accidentalmente o meno, gli altri eventi straordinari capitati nel mentre, avessero a che fare.

  

Midori vorrebbe che la gente del paese si unisse per fortificare la città e Gwyn pensa che le persone vorrebbero che questo incubo dei briganti finisse. Gwyn ricorda anche che alcuni mesi prima ci fosse stato in programma di migliorare le difese della città ma, ad un certo punto, non se n’è fatto più nulla.

Siete tornati alla locanda e avete salutato Gwyn. Fritz ha portato del cibo a Sildar e avete più domande di quante non ne aveste prima.

Non vedete l’ora di andare a riposare e lasciarvi alle spalle la dura giornata, mentre Vircan si chiede ancora chi o cosa abbia inviato l’ultimo messaggio in città, ma, la porta della locanda, ormai alle vostre spalle, si spalanca di colpo.

La porta della locanda, finalmente, si apre e, visibilmente affaticato, vedete un uomo, armato con spada e arco lungo. L’uomo entra nella sala e sembra scrutare con attenzione tutti i presenti. Si direbbe che stesse cercando qualcuno ma che non lo avesse trovato. L’uomo che, alla luce, notate essere un mezzelfo dai capelli chiari, si rivolge a Toblen che stava già avvicinandosi. Toblen sembra riconoscerlo e, per quanto sia fiducioso che la situazione non degeneri (forse perché ci siete anche voi in sala), sembra un po’ timoroso. Il mezzelfo ordina da mangiare per rifocillarsi in maniera cortese e Toblen pare tranquillizzarsi. Il nuovo arrivato si siede nel tavolo all’angolo.

Midori chiede a Toblen se conosce il mezzelfo e il locandiere risponde che si tratta del ranger che poco più di un mese prima era venuto a cercare aiuto per trovare il suo mentore “Falcon”, scomparso in una imboscata. Purtroppo il ranger non era riuscito a trovare nessun aiuto e piuttosto infuriato se n’era andato via. Toblen ritiene che, essendo il mezzelfo un dicepolo di un rinomato ranger, ci si possa fidare.

Midori si e Olbirek si avvicinano cautamente al tavolo del ranger e si presentano. Il mezzelfo dice di chiamarsi Darkhas e sembra alla ricerca del suo mentore, sparito a causa di gruppi di orchi che sono sciamati nella Foresta di Neverwinter.

Midori e Olbirek dicono di essere li per portare giustizia alla povera città flagellata dai briganti e dallo strano Evento e alcuni cenni sulla scomparsa del cugino Gundren.

Molto velocemente il gruppo condivide le poche informazioni sull’Evento e sul circondario, tutte situazioni che devono essere indagate e risolte.

Secondo Darkhas, nella Foresta di Neverwinter, i giorni si susseguivano regolarmente, seguendo i normali orari della stagione, ma da quando si era avvicinato alla città, aveva avvertito che il sole e le stelle stesse avevano rallentato il loro moto apparente e uno strano bagliore di fondo, come un’aurora boreale, stava pervadendo il cielo. Midori ricorda gli eventi naturali catastrofici successi negli anni precedenti.

Tutto il gruppo va a dormire e stabilisce nuovamente un turno di guardia alla finestra per evitare sorprese notturne.

Primo turno Olbirek

Secondo turno Chao

Terzo turno Vircan

Quarto turno Midori

## Fine del secondo giorno