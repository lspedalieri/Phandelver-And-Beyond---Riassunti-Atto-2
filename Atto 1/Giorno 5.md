## 30/09/1491
 
### Verso Thundertree
Partite di buon mattino. Il riposo al Rifugio di Falcon è stato realmente ristoratore e non avete sognato nulla di inquietante. Qelline vi dirige su un sentiero battuto. In qualche ora arriverete ad un incrocio le cui strade portano ad un campo di boscaioli, alle montagne o a Thundertree.
Qelline sembra disgustata all’idea di avvicinarsi al campo di boscaioli. Interrogata sul perché, l’halfling vi dice che il campo è gestito dal fratellastro del fu borgomastro Wester, una persona ancora più insopportabile di Harbin nonché, truffatore.
Arrivate all’incrocio e notate 2 cinghiali che sembrano fare la guardia a 2 delle strade, una che porta al campo dei boscaioli e una che va verso le montagne. I cinghiali sembrano guardarvi con sospetto. Decidete velocemente cosa fare. Nessuno di voi sembra intenzionato a provocare i cinghiali o immischiarsi nelle faccende del campo dei boscaioli e tirate dritto in fila stando bene attenti.
Midori nota però che le fronde degli alberi nella zona nord si muovono nonostante l’assenza di vento. Probabilmente ci sono delle vedette che stanno controllando la zona. Chiedendo a Qelline, la halfling mormora a bassa voce che è meglio farsi gli affari propri, i cinghiali non sono dei veri cinghiali e che puzzano troppo di orco. Nonostante la voglia di approfondire la questione, avete delle responsabilità e priorità maggiori che vi guidano in questo momento.
Sentiero delle rovine nella cenere
Cercate, per quanto possibile, di mettere da parte quanto accaduto all’incrocio e continuate il cammino sul sentiero.
Con l’avvicinarsi a Thundertree, sul sentiero appaiono colonne che probabilmente formavano archi ma che ora sono solo dei moncherini di pietra sovrastati da alberi sofferenti che formano una tetra galleria. Il cammino si riempie a poco a poco di cenere e il sole filtra sempre meno.
Arrivate nei pressi di Thundertree. La ridente città sulle sponde del fiume è ridotta in macerie, le strutture non sono più riconoscibili e tutto è avvolto nella cenere. Anche il fiume in quella zona scorre solo sottoterra. Solo il centro città, poco più in alto, e coperto da mura più solide, sembra essere scampato alla distruzione totale. Trovate il sentiero che entra in città ma un cartello piantato su un palo recita.

> PERICOLO!
> Mostri vegetali e zombie!
> Tornate indietro adesso!

Procedete ugualmente e Qelline vi guida fino a quella che dovrebbe essere la casa di Reidoth. Questa piccola casa sembra essere in condizioni migliori rispetto alle strutture diroccate e fatiscenti vicine. Le porte sono rinforzate con pesanti fasce di ferro e spesse persiane proteggono le finestre. Tuttavia le porte sono aperte e dentro non c’è nessuno. Trovate un altro cartello appeso al muro di fronte che dice

> Se avete bisogno di cure
> Prendete il sentiero di rovi a sud ovest

### Casetta di Reidoth
Trovate il sentiero in mezzo ai rovi descritto da Qelline. Nonostante l’oscurità e le spine, camminando molto delicatamente, i rovi si dimostrano molto morbidi e nessuno viene punto o tagliato, cavalli compresi.
I rovi terminano e il gruppo sbuca in una piccola oasi rigogliosa, riscaldata alla luce del tramonto, che termina in una casetta piena di edera e grossi fiori. Nessuna traccia di cenere o oscurità.
Vi avvicinate alla casetta con Qelline in testa e sentite un cattivo odore di andato a male proveniente dall’interno.
**Qelline**, poco prima di bussare, vi dice di avere pazienza perché Reidoth, a volte, è un po’ strana.
“Adesso ce lo dici?” Chiede **Chao**
“Se ve lo avessi detto prima sareste rimasti in pensiero tutto il viaggio” risponde **Qelline**.
**Chao**: “Giusto, adesso ce la faremo sotto solo per pochissimo tempo”.
Prima che qualcuno del gruppo inizi a pentirsi di alcune delle proprie scelte di vita, Qelline bussa alla porta e una voce piuttosto anziana e vagamente femminile dice di entrare.
L’interno è meno gradevole dell’esterno, c’è un gran caos di suppellettili, vestiti, ragnatele, piccoli animali e anche una volpe.
Un’umana, magra dai lunghi capelli bianchi è china che mescola un calderone ribollente, da dove, senza alcun dubbio proviene il cattivo odore. La donna si gira verso il gruppo e vi guarda come se si aspettasse qualcun altro.
Un po’ delusa però pronuncia solennemente: “Io sono Reidoth, druida della foresta e veglio su questi luoghi da moltissimo tempo”
Midori approfitta di questa presentazione per descrivere lo scopo della loro presenza in quei luoghi. Reidoth, mentre Midori parlava, torna al calderone e sembra dimenticarsi della presenza del gruppo, la ricerca del Castello Cragmaw. quando Midori termina la sua esposizione, Qelline cerca di farsi notare dalla druida che la vede, sorride e si introduce nuovamente al gruppo allo stesso modo di prima.
**Reidoth**: “Io sono Reidoth, druida della foresta e veglio su questi luoghi da moltissimo tempo”
Midori, con un evidente sforzo di pazienza, ripete più lentamente il perché sono e li e che hanno bisogno del suo aiuto per trovare il castello, forse.

### Un sorso di “Cammino dell’Eroe”

**Reidoth**, dopo un po’ di dubbi su cosa fosse un castello, crede di aver capito di cosa stiate parlando. “Ah si, quello pieno di goblinoidi, potevate dirlo prima”
Dicendo che vuole sancire questo incontro, lo definisce “Cammino dell’eroe” o “Sentiero del Destino”, quindi prende una mestolata di intruglio dal calderone e lo versa in un piatto di dubbia igiene preso da un mucchio di roba a terra. Armata di un sorriso e uno sguardo inquietante, la druida sputa nel piatto e lo porge al gruppo, senza un cucchiaio.
**Chao** chiede “Ma quello era necessario?”
**Reidoth** risponde un po' di nascosto: “E’ l’ingrediente segreto”
Qelline, forse sentendo la responsabilità per aver condotto li il gruppo, prende il piatto per prima, beve un sorso senza problemi e passa il piatto a qualcun altro.
Chao prende il piatto e tenta una mossa veloce per fare finta di mangiare ma lo sguardo inquietante della druida è fisso su di lui quindi si arrende e ne beve un sorso. Nonostante una serie di sapori orrendi, il miscuglio lascia Chao meglio del previsto.
Olbirek sorseggia il piatto e si rende conto che dopo gli indescrivibili orrendi sapori iniziali, si sente molto meglio dopo averlo mandato giù. Preso dall’entusiasmo, continua a mangiare tutto il resto del piatto ma questo ha un risvolto molto meno gradevole. Reidoth chiede al nano com’era.
**Olbirek** risponde “buono”  
**Reidoth**: “Ah, strano, mi han sempre detto che dopo il primo sorso fa schifo”.  
Olbirek restituisce il piatto e per evitare di spaccare qualcosa, esce con calma e vomita nel pozzo fuori della casa.
Reidoth riempie nuovamente il piatto e continua a passarlo. Anche Vircan e Midori bevono un sorso e, come gli altri (eccetto Olbirek), si sentono un po’ meglio dopo, praticamente rigenerati dalla stanchezza del viaggio. Quando Reidoth va per porgere il piatto a Davino, la druida ci ripensa dicendo “tu non ne hai bisogno”.
  
### Gli occhi oscuri di Reidoth
Dopo tante stranezze, Midori scruta Reidoth per capire se ci sia qualcosa di insolito in lei. Oltre ai modi bislacchi e agli evidenti segni di demenza, non trova nulla di strano, tranne negli occhi. E’ come se le pupille della druida fossero “buie” nonostante l’iride azzurro chiaro. Come se la luce ne venisse risucchiata completamente. Per un istante anche Midori si sente risucchiare in quell’oscurità ma riesce a riprendersi. Se cercava qualcosa di strano, lo aveva trovato. Midori aveva sentito parlare di persone che rimanevano così profondamente scioccate da traumi che si poteva trovare traccia negli occhi. Forse quello era il caso ma non si aspettava di rimanerne scioccata a sua volta. Anche Vircan tenta di indivuare la presenza di magia ma a parte poche cose che probabilmente servono a tenere su la casa e l’Oggetto di Davino non c’è nulla di rilevante. Olbirek non capisce a quale oggetto si stiano riferendo. Midori e Chao spiegano come hanno incontrato il “giovane”, del suo stato iniziale e di questo oggetto letale che sembra essere vincolato a lui e che, forse giustamente, non vuole che nessuno guardi o tocchi, nemmeno Davino stesso. L’oggetto è in una scatola nello zaino che Davino porta sempre con se. Sentendo queste parole, Davino fa una faccia contrita.
### Avventurieri dispersi e draghi recalcitranti
Reidoth menziona di un gruppo che qualche giorno prima si è avventurato in città per una missione, nonostante il consiglio della druida di desistere. Uno è un nano probabilmente un chierico, con lui c’erano 2 umane in armatura. Olbirek, in base a quello che gli ha detto Corwyn, pensa che si tratti del cugino Reirak e vuole sapere altro. Reidoth menziona che c’è anche un drago verde sulla torre della città. Pare che l’abbia presa come casa e non sembra incline a cambiare idea. Midori chiede da quanto tempo il gruppo si è avventurato in città. La druida sembra contare qualcosa in cielo e risponde “2 giorni”. Midori incalza Reidoth chiedendole come possono fare ad aiutare i dispersi ma **Reidoth** fa spallucce e risponde “Ah boh? Non lo so. Gli eroi siete voi”.
Midori rimane sconcertata e ha voglia di urlare nel pozzo, se solo non odorasse di vomito nanico, stufato andato a male e non avesse il dubbio che, a questo punto, il pozzo le possa pure rispondere male.
**Chao** vorrebbe dirle “Ora capisci perché io me ne frego?” ma forse non è il momento adatto.
Reidoth avverte di fare in fretta le ultime domande perchè si sta per trasformare per andare a cercare il castello e tornare con notizie più fresche mentre il party verifica la sorte degli avventurieri e magari prova a trattare con il drago o almeno a non morirci male. Mentre Reidoth sta sbattendo le braccia come se cercasse di spiccare il volo, Midori e Olbirek chiedono se il nome del nano disperso fosse Reirak. La druida, nel pieno della trasformazione, sembra avere uno sguardo più presente e risponde “Si, Reirak, Cassandra e Rune”. Subito dopo, in uno sbuffo di polvere, la druida rimpicciolisce fino a diventare minuscola, un piccolo volatile scuro, un rondone.
“Cip!”
E vola via.
Il gruppo si organizza e chiede a Qelline cosa vuole fare, se aiutarli o andare per la sua strada. Qelline, riluttante, si convince a seguire il gruppo a distanza per avvertirli in caso di pericolo. “Qualcuno mi direbbe di non fuggire dalle mie responsabilità e anche voi ormai lo siete”.
Lasciate i cavalli nella piccola oasi e tornate tra le rovine della città.
  
E’ ormai il tramonto e cercate di proteggere Davino da qualsiasi attacco. Tuttavia degli orribili rampicanti non morti si sono perfettamente mimetizzati tra i cespugli contorti. Durante la vostra esplorazione vi scontrate contro alcuni di questi ma nonostante il numero, non sembrano nemici che vi possano recare danno. Vi avvicinate alla collina della torre ma notate di fronte a voi una strana collinetta dalla quale escono delle radici umide e rossastre.
Per stare più attenti a Davino, il party si divide.
Midori e Olbirek vanno in esplorazione del lato sud delle rovine aggirando la strana collinetta nel mezzo della città.
2 Zombi delle Ceneri nascosti in una fucina vi attaccano ma vi accorgete in tempo. Midori invoca Lathander per scacciare i non morti nelle vicinanze e scopre che la collinetta è piena di altri malefici rampicanti nascosti. Trovate altre radici rossastre che si dipanano dalla collina.
Il gruppo si riunisce. La collinetta è in qualche modo franata sulle abitazioni circostanti, oppure si è “espansa” su di esse come un rigonfiamento. Olbirek abbatte il muro di una delle case rovinate per creare un passaggio verso est.
Di fronte a voi c’è una casa che sembra essere scampata alla distruzione. Muri e tetto sono di pietra e a parte la cenere si è conservata bene. La porta sembra aperta e si sentono delle voci provenienti dall’interno.
  
  
### 2 cultisti incerti
  
Sentite due persone che discutono sul come cucinare qualcosa, di fare attenzione alla fiamma, a fare attenzione a non fare bruciare la casa e a non fare cadere le uova.
Non avendo abbastanza elementi per capire di chi si trattasse, decidete una diplomatica bussata alla porta. La discussione termina di colpo e anche continuando a bussare non c’è risposta. Anche una “cordiale” richiesta di entrare per sapere se tutto andasse bene viene glissata da un “no no, qui tutto bene grazie non abbiamo bisogno di niente”.
Non convinti della bontà della risposta riuscite ad aprire la porta, bloccata all’interno da un’asse, inserendo lo spadone di Vircan e facendo abbastanza leva da far cadere l’asse.
Sentite indietreggiare e vedete una luce dietro ad un angolo della casa spoglia. In fondo alla casetta ci sono 2 persone mascherate e vestite allo stesso modo, con uno strano mantello diviso a metà in verticale. Uno di loro ha in mano una fiamma, l’altro ha una padella con delle uova dentro, che scivolano a terra. Prima di avviare una conversazione, Midori e Olbirek riconoscono i costumi dei 2. Si tratta di 2 Cultisti del Drago, un ordine devoto alla regina drago Tiamat, spesso ritenuta l’incarnazione del caos e del male. Olbirek, Midori e Vircan si preparano ad uno scontro ma i 2 non sembrano essere particolarmente intenzionati a combattere (o forse non ne sono in grado).
Il **cultista con la fiamma in mano** inizia a parlare all’altro: “Io non ci muoio qui per Favric”
L'**altro** risponde: “Zitto Tom, mostra un po’ di orgoglio”
**Tom**: “Ma quale orgoglio Paul, sono 5 contro 2. I miei mi ci hanno spedito qui, non ho scelto io.”
**Paul**: “Eri sicuramente il più furbo della cucciolata tu”
Il cultista “Tom”, spegne la fiamma e, piuttosto pietoso chiede di essere lasciato andare con il suo compagno e il cultista “Paul” sospira e sembra arrendersi all’evidenza.
Chiedete cosa ci fanno li, quanti sono e soprattutto se avessero incontrato altre persone, un nano e 2 umane.
Paul non si fa pregare e racconta che avevano trovato 3 persone svenute alla base della collinetta vicina e che il loro capo, Favric, li aveva raccolti e li sta portando in sacrificio al drago della torre. In totale ci sono 13 persone, loro compresi, 6 cultisti, 4 accoliti, il loro capo e loro 2.
Rendendovi conto che la storia del drago pare sia vera, siete allarmati e capite che non c’è tempo da perdere. Decidete di portare con voi Tom e Paul, ammanettati per farvi guidare. Se vi condurranno alla torre vedrete se liberarli incolumi. Tom è scoraggiato da questa proposta e guarda disperato Paul che gli risponde “Come pensavi che sarebbe andata a finire?”
  
### Verso la torre
Tom e Paul vi dicono di fare attenzione ai rampicanti maligni per la strada. Tuttavia ne incontrate svariati ma nonostante la loro ferocia, riuscite a distruggerli con relativa facilità. Cercate di proteggere ed eventualmente fermare Tom e Paul ma non sembrano nemmeno intenzionati a scappare. Davino stesso riesce ad evitare alcuni colpi con inaspettata facilità.
Arrivate a quello che fu il centro della città dove il vicolo si apre a formare una piccola piazza. Diversi edifici in rovina circondano il lato sud della piazza, ma una struttura più grande e intatta a nord sembra una caserma. Una corsia conduce a sud-est, un'altra si dirige a sud-ovest attorno alla collina nel centro della città e una terza strada si snoda verso nord. Al centro della piazza, leggermente inclinata su un lato, c'è una statua in legno stagionato di un guerriero che stringe una lancia e uno scudo.
Riconoscete nella statua un vecchio eroe di Neverwinter chiamato Palien, che presumibilmente sconfisse diversi mostri nel Bosco di Neverwinter quando fu fondata Thundertree.
Arrivati alla base della torre, Vircan capisce che i rampicanti vengono attivati quando si passa sopra le radici che si diramano dalla collinetta oscura ma pur provando a saltare alcune di queste radici, ci atterra sonoramente sopra a piè pari richiamando tutti i rampicanti nei dintorni. Vircan terrà a mente che saltare e guadare non fanno proprio per lui.
Li si erge una torre rotonda con annesso un casolare. Entrambi sono in buone condizioni, anche se metà del tetto della torre è scomparsa. Una porta conduce al cottage e nella torre sono visibili diverse finestre a feritoia. C’è un silenzio inquietante nella zona e uno strano odore acre nell'aria.
I cadaveri di due orribili ragni giganti vicini a enormi ragnatele che invadono il casolare, sono distesi vicino al bordo del sentiero, apparentemente trascinati lì.
I loro corpi gonfi sono raggrinziti e pieni di vesciche e sembrano essere stati sbranati da un grosso animale.
Alla base della torre ci sono solo le scale che salgono lungo il bordo della torre, un po’ di luce filtra dal pavimento del piano di sopra, svariati metri più in alto, a terra ci sono alcune monete sparse.
Salite lungo le scale che escono fuori dalla torre e arrivate ad una pesante porta chiusa che da al piano superiore della torre. Una voce forte, parla in una lingua sconosciuta, molto probabilmente draconico, una lingua estremamente difficile da imparare. Chao riesce ad aprire la serratura con facilità e Davino sembra capire la strana lingua e vi dice che stanno per sacrificare i 3 prigionieri per ottenere un favore dal drago. Tom e Paul guardano attoniti Davino, stupefatti che avesse capito. Decidete di spalancare la porta e introdurvi assolutamente non invitati e guastare la festa.
Entrate formando uno schieramento aperto e vi trovate in una grande sala rotonda dal diametro tra i 15 e i 20 metri, con un tetto aperto a metà vari metri sopra. Ci sono 2 luci fioche che illuminano la stanza. Trovate i cultisti descritti da Tom. I 3 prigionieri sembrano bloccati e intontiti, mentre in fondo, dall’altro lato della grande sala rotonda, si trova un enorme drago verde con un apertura alare di circa 10 metri, su un letto di monete d’oro e argento. Il drago vi guarda con interesse con i suoi grandi occhi malevoli.
Quello che dovrebbe essere Favric, il capo del gruppo, termina ciò che stava dicendo e adirato si fa spazio tra i suoi compagni verso di voi per sbraitare
**Capo cultista**: “Chi siete? Come osate fermare il nostro sacro rituale?”
**Midori** tuona in risposta: “Siamo qui per liberare le persone che trattenete. Loro non vi appartengono e non faranno da sacrificio per il vostro rituale sacrilego. In nome di Lathander vi ordino di disperdervi! E’ l’offerta migliore che avrete per avere salva la vita.”
**Favric**: “Tu non ci fermerai donna. Io otterrò il favore del nostro Signore Venomfang!”
Mentre lo scontro sembrava inevitabile il drago verde, dall'ombra **Venomfang** prende la parola con voce cavernosa zittendo istantaneamente l’agitato cultista: “QUANTA COMPETIZIONE” la voce di Venomfang fa quasi tremare le mura, ogni sillaba sembra pronunciata in modo da incutere timore. “QUESTI MIEI ADORATORI VOGLIONO UN FAVORE DA ME E MI STANNO DONANDO QUALCOSA CHE A QUANTO PARE NON GLI APPARTIENE. E’ UNA QUESTIONE DA RISOLVERE”
**Midori**: “Non vogliamo arrivare allo scontro. Così come vogliamo salvare delle vite, non c’è bisogno di sacrificarne altre. Così come abbiamo risparmiato 2 vostri compagni, vi chiediamo di rinunciare ai 3 prigionieri innocenti, cambiando in questo modo il significato della vostra grandezza”
**Venomfang**: “LODEVOLE IMPEGNO MA UNA TALE “DIVERGENZA DI OPINIONI” DEVE ESSERE RISOLTA. CONCEDERÒ UN FAVORE A CHI SARÀ PIÙ PERSUASIVO. NEL FRATTEMPO NON TOCCHERÒ QUESTE PERSONE. STABILITE IL METODO CHE VI SEMBRA PIÙ ADATTO, QUALUNQUE SIA IL MODO CHE VOI CREATURE DECIDERETE”.
Anche se siete convinti che lo scontro sia inevitabile attendete all’erta che si arrivi ad una risoluzione. Midori fa cenno agli altri di attendere e spera che Favric si riduca a più miti consigli.
**Favric**, visibilmente contrariato della vostra intromissione e che qualcun altro avesse attirato l’attenzione di Venomfang ringhia: “State rovinando tutto! Solo io avrò il favore del mio Signore! Voi non siete degni. A morte!”.
Lo scontro ha inizio e continuate a schierarvi per arrivare ai prigionieri. I cultisti sono tanti e in grado di usare magie. 3 di loro però sembrano occupati a trattenere i prigionieri in una sorta di stasi magica. Dietro di loro, subito davanti Venomfang ci sono delle armi a terra. Lo scontro è duro e Favric, anche se ferito, riesce a sferrare colpi divenendo invisibile ad intermittenza, praticamente impossibile da colpire. Anche Tom e Paul arrivano ad aiutarvi usando le loro semplici magie. Inaspettatamente Davino cerca di infilarsi nello schieramento ma trovando la via bloccata, usa delle  mosse marziali per incapacitare e buttare a terra gli avversari. Anche quando viene ferito, Davino sembra non accusare più di tanto.
Arrivate a colpire 2 degli accoliti che trattengono i prigionieri e 2 di questi sembrano sbloccarsi ma rimangono intontiti.
Siete riusciti ad uccidere 5 cultisti e incapacitarne un altro ma la situazione è ancora tutta da decidere. Venomfang continua a guardarvi con attenzione, non sembra staccarvi gli occhi di dosso e pare poco attento ai suoi seguaci.
Il combattimento continua e a poco valgono le suppliche di Midori. Venomfang permette solo di fare risvegliare Rune in modo che possa aiutare il gruppo. Poco a poco anche Cassandra e Reirak vengono svegliati in mezzo al combattimento. Olbirek invoca la sua furia omicida e trucida tutti i cultisti mascherati che si trova davanti fino ad arrivare al cugino.
Favric stufo di tutto lancia un incantesimo che incanta la maggior parte dei presenti ma non riesce ad eclissarsi nuovamente. Vircan, rimasto vigile, si avventa su di lui invocando il potere di Helm nei suoi colpi. Per Favric non c’è scampo.
Tutti i sopravvissuti rimasti colpiti dall’incantesimo si risvegliano. Midori chiede nuovamente a Venomfang di finire quell’inutile confronto e contemporaneamente lascia che Tom e Paul si allontanino se lo desiderano. Tom saluta con la mano, mentre Paul, pur scuotendo la testa, fa un cenno di apprezzamento. I due insieme prendono le scale e si dileguano.
Venomfang riflette un attimo e pronuncia nuovamente parole in una lingua che non viene compresa. I cultisti rimasti lasciano le loro armi e vanno via, come ipnotizzati dalle parole del drago.
**Venomfang**: “BENE, FINALMENTE POSSIAMO PARLARE. COSA VOLEVATE?”
**Midori**: “Vogliamo che i prigionieri vengano rilasciati”
**Venomfang**: “NON ERA MIA INTENZIONE PRENDERE CIÒ CHE NON MI APPARTIENE. QUESTI ADORATORI CONTINUANO A VENIRE DA ME DANDOMI DONI E SACRIFICI CHE NEMMENO GLI APPARTENGONO O CHE ABBIANO CONQUISTATO.”
Viene fatta una proposta poco piacevole per il drago che risponde con una risata fragorosa
Venomfang è un po’ stupito che il party non voglia affrontarlo come fanno tutti gli “eroi”.
Rune vuole scacciare Venomfang ma il drago fa una controproposta.
Venomfang è li da poco tempo, il paese era già infestato da non morti a causa di una potente entità maligna letteralmente piantata li da molto tempo: un '*Albero di Gulthias*' posto su una montagnola al centro delle rovine. Se il party distruggerà l’albero di Gulthias, il paese potrà iniziare a risorgere. Se il paese risorgerà, nuovi avventurieri arriveranno con l’intenzione di combatterlo acriticamente con perdite assicurate. Per il bene della tranquillità di tutti (ma soprattutto della propria), Venomfang accetterà di andare via ma vi chiede anche una nuova dimora perché tutti hanno bisogno di una casa.
Il drago non permette a Chao di cercare nelle tasche di Favric ne ad Olbirek di aprire una cassa appoggiata ad una parete.
Andate verso l’Albero di Gulthias. Venite a sapere qualche caratteristica di questa creatura. Reirak era riuscito a studiare qualcosa e nonostante questo, il tentativo era andato a vuoto.
* C’è un passaggio scalabile da dietro la casa natia di Rune.
* L’albero è sensibile al fuoco
* Gli alberi attorno sono animati e buttano giù i nemici.
* La magia che lo tiene in vita viene dal “Dominio delle Nebbie”.
* Ci deve essere un oggetto maledetto all’interno dell’albero che lo tiene in vita.
* Occorre uccidere l’albero e distruggere l’oggetto altrimenti si rigenererà dopo qualche giorno.

Sfruttate queste informazioni e avete delle buone intuizioni ma nonostante ciò, l’albero è molto resistente e Davino, Olbirek e Vircan vengono feriti continuamente. Riuscite a distruggere con qualche difficoltà l’Albero e trovate degli altri oggetti all’interno dell’albero. Una corda intralciante e un pugnale sacrificale
Rune, Cassandra e Reirak che erano appena saliti, sembrano interdetti perché non gli avete lasciato lo spazio per inserirsi e aiutarvi. Rune in particolare, mormora ripetutamente e ossessivamente che poteva essere più utile.
Appena rimuovete gli oggetti, la collina inizia a tremare, si aprono buche da cui escono sbuffi di gas. La collina sta collassando su se stessa e non avete altra possibilità che scappare rotolando per la collina prima che vi crolli addosso.
La collina collassa come un soufflè bucato e sbuffa un fumo nero e pieno di cenere. Vi allontanate di corsa e fate tutti la strada al contrario per tornare alla casetta di Reidoth. Tornare da Venomfang stanchi come siete, non sembra una buona idea, giusto nel caso in cui il drago ci ripensasse e avesse voglia di un ulteriore spuntino.
Reidoth non è ancora tornata e vi accampate facendo turni di guardia. Olbirek e Reirak fanno il primo turno e i 2 cugini si aggiornano su quanto gli è successo, negli ultimi 50 anni per le loro famiglie.
Reirak racconta ad Olbirek di essere diventato un chierico di Marthammor Duin del Dominio della Forgia. Ha partecipato ad alcune campagne di guerra negli anni scorsi e di tanto in tanto ha sentito Gundren ed è quindi abbastanza aggiornato.
Gundren era rimasto molto colpito dalla morte del padre Duron e ha cercato con ogni mezzo di seguirne le orme per ritrovare le miniere del Patto di Phandelver a tutti i costi, ma secondo lui questa ossessione lo condurrà ad una fine prematura. Nonostante ciò, Reirak è comunque molto tentato di buttarsi all’avventura per ritrovare le miniere ma prima deve portare a termine la missione per l’Ordine di Kelemvor. Di recente Neverwinter ha avuto un aumento considerevole dei non morti del suo cimitero. Reirak spiega ad Olbirek che il nostro è solo una delle possibili realtà materiali e ne esistono altre che sono molto simili alle nostre ma governate da altri tipi di energia. Il vostro Piano Materiale è collegato agli altri attraverso portali più o meno stabili. Nel cimitero di Neverwinter ce n’è uno collegato con il cosiddetto Shadowfell, un piano governato dall’energia negativa e rappresenta una sorta di riflesso oscuro del vostro in cui creature malefiche ne sono a capo. La missione di Reirak, insieme a quella di molti altri avventurieri, è di capire se questo è stato orchestrato da qualcuno o qualcosa e verificare se questo avviene anche in altri posti. L’Albero di Gulthias è proprio una creatura proveniente dallo Shadowfell quindi questa “infezione” sembra essere più estesa del previsto.
Negli ultimi 2 anni però, Gundren è cambiato. La sua ossessione e la necessità di “sponsor” per le ricerche, era aumentata. Aveva chiesto aiuto a Reirak e a tutti i parenti ancora in vita, compreso Olbirek che però era introvabile.
Una volta si sono anche incontrati tutti a Phandalin circa un anno fa. Sembrava che ci fossero vicini e che presto avrebbero avuto bisogno di aiuto. Per fortuna Gundren sembrava aver trovato uno “sponsor” e forse avrebbe avuto fortuna anche con l’Alleanza dei Lord.
Tharden ha partecipato decenni prima anche lui a campagne di guerra, distinguendosi per il suo ardimento, però l’ultima lo aveva gravemente ferito alla testa. Da quel giorno è stato in grado di parlare solo in nanico ed anche in famiglia continuava a comportarsi come se fosse in caserma. Ha continuato ad allenarsi, ad essere sempre in guardia e a comportarsi come un soldato.
Nundro, è rimasto l’esploratore, cartografo e soprattutto cuoco del gruppo. Nonostante il suo appetito, e le dimensioni, fuori scala, continua a correre e inerpicarsi tra le montagne come fosse un podista. Probabilmente le miniere le ha ritrovate lui.
Negli ultimi mesi Gundren era diventato ancor più ossessivo e insieme a Sildar stava cercando avventurieri di cui potersi fidare. Per quanto Reirak e buona parte del suo gruppo fosse interessato, le necessità di Neverwinter venivano prima così e aveva promesso a Gundren che quanto prima sarebbero venuti in suo aiuto ma da quel momento, Gundren non si era fatto più sentire.
Reirak aveva trovato Rune e Cassandra durante le varie missioni e si erano trovati abbastanza in sintonia. Entrambe erano ottime combattenti e pronte agli scontri. Di recente si erano aggiunti anche un elfo mago e un halfling “tuttofare” ma quest’ultimo si era rifiutato di avere a che fare con la zona di Thundertree e soprattutto Phandalin, mentre l’elfo, aveva cambiato strada nel mezzo della missione attirandosi il disprezzo del gruppo.
il turno successivo è di Vircan e Cassandra e pare che i due lo passino a parlare di salotti e nobiltà.
La notte passa tranquilla ma per Midori e Chao è la prima volta da tanto tempo che dormono quasi all’addiaccio e ogni rumore della foresta, fa scattare finché il peso della giornata non fa addormentare i 2.