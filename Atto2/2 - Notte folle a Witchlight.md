### 15-06-1491 DR

Durante uno dei tanti esperimenti al capanno di Powder, sopraggiunge [[Reidoth]] nella sua forma anziana accompagnata da un treant.
Reidoth vede che il gruppo sta cercando di animare il piccolo costrutto di [[Powder]] chiamato [[Tormer]]. Dopo assurdi tentativi, la druida decide che il costrutto ha bisogno di più magia per animarsi e mentre il treant racchiude il capanno con le sue radici su tutto cala l'oscurità.
Il gruppo riprende a vedere in mezzo a una nebbia argentata. Si sente una musica gioiosa e schiamazzi di bambini. Uscite dalla nebbia seguendo la musica e appare un grande parco di divertimenti, una "fiera" circondato dalla stessa nebbia argentata.
![[Witchlight Carnival Map.webp]]
![[Mister Witch.webp|right|200]]
Vedete due strani elfi dalla pelle scura. Non sono drow, uno sembra vestito di tutto punto, come un banchiere con tanto di orologio da taschino e l'altro, magrissimo, con un sorriso enorme, vestito da giullare multicolore: il Signor Witch e il Signor Light, i proprietari della Fiera di Witchlight.
Durante la notte il gruppo è accompagnato da uno strano cane che sembra essere Reidoth trasformata. Ogni tanto il cane si proietta altrove o addirittura scompare e riappare altrove.
Fate la fila e giunti all'ingresso vi viene chiesto un biglietto che inaspettatamente avete insieme a degli strani souvenir.
Vedete le parate, sentite la musica incessante e visitate le attrazioni 


Parlate con Ernest, la scimmia che aziona il Calliope. Powder gli dona un bottone e Ernest le racconta un po' della storia del "Witchlight Carnival", di come i cosiddetti signori Witch e Light non fossero i proprietari originali della fiera.
Lui ricorda un'altra proprietaria, Isolde, una donna che si era fatta voler bene da tutti e che curava con attenzione ogni dettaglio della fiera soprattutto proteggendo ogni singolo impiegato. Scoprite che la fiera si sposta ma non in maniera comune, si sposta tra i [[Piani]] affiancandosi a parti del [[Piano Materiale]] in modo da richiamare persone da ogni dove.
![[Mister Light.webp|left|200]] Ernest vi dice di parlare con Vaporicchia o con Arboreale, impiegati che si trovano li da più tempo, se volete sapere altro. Fate delle esperienze spensierate nel Parco dei Pixie, e alla corsa delle lumache ma man mano che esplorate, sorge il dubbio che le cose non siano poi così belle e spensierate come appaiono.

La giostra dei cavalli nasconde orribili segreti. L'addetta, chiamata Diana Cloppington, appare come una centaura ma dice di non esserlo. Vi chiede di aiutarla a sistemare alcuni dei cavalli della giostra. Risolvete degli enigmi e Diana vi confessa che lei era una donna ma a causa di un patto fatto con una megera dove voleva riunirsi al suo adorato cavallo, fu fusa con il suo cavallo divenendo una sorta di centaura.

Trovate Arboreale nel grande tendone ma parlare con lui è estremamente lento, inoltre non sembra avere grandi dettagli sul passato di Witchlight, anzi si direbbe che si fidi della nuova direzione.

Incrociate la kenku chiamata [[Vaporicchia]] ma ogni volta che la incontrate scappa via  ![[Kettlesteam the Kenku.webp|left|300]]

Andate nella Miniera del Mistero dove un nano chiamato [[Zephixo]] indaga sulle vostre paure che sperimentate dentro la stessa attrazione.

La musica a volte sembra cambiare a seconda delle emozioni vostre e della folla attorno a voi.

Nell'attrazione del Volo delle Libellule, notate che qualcos'altro non va come dovrebbe. Una delle libellule fa fuori pista rischiando di impattare con la nebbia argentata. Gloìr sfrutta le sue capacità druidiche e con un'altra libellula salva la situazione appena in tempo.
Notate nuovamente Vaporicchia che scappa e scompare tra la folla.

]] ![[Zybilna.jpeg|right|300]] Iniziate a volerci vedere chiaro. Non riuscite a fidarvi dei nuovi gestori della Fiera, i signori [[Naeryx Krumple|Witch]] e [[Urmius Umbrage|Light]], pensate che abbiano rubato la proprietà ad Isolde. Inoltre scoprite qualcosa su una misteriosa entità chiamata [[Zybilna. Un affabile vecchietto racconta a [[Powder Cliff]] che lui viene li da molto tempo, ogni 8 anni, il tempo che necessita la fiera a tornare nello stesso posto e che oltre ad Isolde, la vera proprietaria e padrona di tutto è una donna chiamata Zybilna la cui descrizione corrisponde a qualcuno che tutti nel gruppo hanno incontrato molti anni prima. Una donna statuaria, con i capelli bianchissimi, occhi chiarissimi e pelle perlacea, con dei curiosi tatuaggi sul viso.

Arrivate alla zona degli Oggetti Smarriti, guardianata da una [[Belva Distorcente]] chiamata [[Dirlagraun]] ![[Dirlagraun.webp|right|300]] addetta alla sorveglianza dei bambini lasciati o perduti dai genitori. Ad un certo punto un bambino che si era nascosto nel vagone degli oggetti smarriti fugge con un oggetto e uno dei tentacoli di Dirlagraun scatta per riprendere l'oggetto. In quel momento, per un istante, l'onnipresente musica si interrompe. Il tentacolo aveva solo ripreso l'oggetto rubato ma il bambino, chiamato Viro, è fuggito. Dirlagraun vi chiede di ritrovarlo perché lei non si può allontanare dalla sua postazione.

Inseguite il bambino fino all'attrazione della Teiera a Bolle e riuscite ad acciuffarlo e a riportarlo da Dirlagraun. In cambio del favore, Dirlagraun vi rivela qualcosa del passato della fiera e di come lei abbia perso il suo cucciolo "Star" e da allora è rimasta li a sorvegliare i bambini persi o lasciati dai genitori. Tuttavia i bambini non sembrano l'unica cosa che viene persa: nel vagone ci sono moltissime sfere di cristallo simili a quella presa da Viro.

Continuate il vostro giro ancora più inquietati dalla storia di Dirlagraun e arrivate al lago Notargentea dove l'attrazione principale è una sirena chiamata [[Palasha]] che canta soavemente e, con la sua voce, crea sculture con l'acqua del laghetto che danzano. Tuttavia la sua esibizione viene ostacolata da qualcuno che le tira terra e le fischia addosso. Cercate di trovare i malfattori ma sfuggono, come se sparissero. Alla terza volta riuscite a capire che si tratta di qualcuno che si trasforma e Powder riesce ad acciuffarlo. Il malfattore si muove in un modo strano a scatti e poco dopo si trasforma in Vaporicchia. La kenku approfitta di una caduta a terra di Powder e riesce nuovamente a scappare.
Intanto Palasha indispettita dal trattamento, si tuffa nel lago e nuota via per il torrente che gira attorno alla fiera. Decidete di inseguirla per capire se la sirena ha altre informazioni e usate le gondole trainate da degli enormi cigni che partono dal piccolo molo vicino. Raggiungete Palasha che si è fermata sul retro della Casa delle Illusioni con aria triste. Le vostre domande cascano nel vuoto finché non usate un tono più ossequioso.
Palasha vi racconta di essere innamorata del mimo chiamato [[Candlefoot|Candelaio]] ma il giorno della dichiarazione del suo amore, il mimo perse tutti i colori e la parola e scappò. ![[Chiosco di Tasha.jpg|left|300]] Anche questo sembra il risultato di qualche patto andato male e rispondete che l'aiuterete. Candelaio fa il bigliettaio proprio alla Sala delle Illusioni. Girate attorno alla casa e incrociate un piccolo chiosco chiuso da pareti di legno con un burattino di legno. Il burattino ritrae la celeberrima [[Tasha]] una delle più grandi streghe della storia, conosciuta in tutto il [[Multiverso]]. Powder è affascinata dal piccolo chiosco, sembra che estragga delle carte, forse per predire il futuro così mette subito una moneta. Il burattino mostra 3 carte con dei disegni: un cappello a punta, una foresta e una spada. Powder ci riflette e pensa che si tratti dei suoi compagni: Orryn con i suoi cappelli strani, Gloìr per la sua natura selvaggia e Hal che maneggia la sua spada magica.
Mentre vi dirigete verso l'entrata della Casa delle Illusioni vedete una coppia di halfling, maschio e femmina, che mangiano un gelato e si tengono per mano. Ad un certo punto l'halfling si ferma, proprio davanti al chiosco di Tasha, si inginocchia, tira fuori e apre una piccola scatola che contiene un anello. La halfling per un attimo rimane senza parole davanti al gesto ma subito dopo inizia a ridere sempre più forte fino a rotolarsi a terra. Il povero halfling che si era dichiarato scoppia in lacrime e di corsa entra nella Casa delle Illusioni saltando il povero bigliettaio. Esterrefatti dalla scena, il vostro sguardo cade su una targa del chiosco, un po' più nascosta che cita 
> Tasha, famosa per l'incantesimo "Risata Incontenibile".

Vi dirigete verso il bigliettaio, si tratta di un piccolo uomo con uno sguardo triste, vestito da pixie e con le ali finte come tutti gli altri impiegati della fiera, ma la cosa che salta subito agli occhi è che non ha alcun colore, è letteralmente in scala di grigi.
Non c'è praticamente fila e vi soffermate a parlare con il bigliettaio, Candelaio. Purtroppo Candelaio non può parlare ma fa capire che la sua voce gli è stata rubata.

Riuscite ad acciuffare Vaporicchia che stavolta vi parla con la voce di Candelaio. Lei ha rubato la voce al mimo e sta cercando di generare problemi per far venire a galla gli strani comportamenti di Witch e Light. Vaporicchia è una seguace di Zybilna, la vera padrona della fiera ma da qualche tempo le cose sono diverse, la presenza di Zybilna e il flusso di emozioni sono cambiati. Sempre più biglietti dei clienti si perdono e vengono fatti strani patti per saldare il debito: alcuni danno centimetri della loro altezza, il buon gusto per vestire o... il sorriso. Comprendete tutti che la strana incapacità di Hal a sorridere sia dovuta proprio a questo e se questo è capitato ad Hal, potrebbe essere accaduto anche a voi.

Purtroppo il tempo a disposizione è terminato e la gente è invitata ad uscire.

Imboccate l'uscita e la nebbia argentea vi avviluppa, tutto diventa buio e fumoso, vi ritrovate nel capanno di Powder con la vecchia Reidoth che vi dice
>Siete tornati finalmente

Poco dopo tutto il capanno esplode