  

## 26 / 09 /1491 DR

### Parte 1 – L'agguato dei Goblin e il rapimento di Gundren

Chao, Midori e Vircan sono subito allarmati e cercano di capire cosa sia successo. La situazione ha tutta l'aria di un agguato.

Chao, su suggerimento di Vircan, procede di nascosto nel fogliame laterale al sentiero mentre il paladino andrà a piedi in mezzo al sentiero per attirare eventuali attenzioni.

Il pensiero di Midori va però a Davino che cerca di tenere più al sicuro possibile. La chierica ha anche paura che L'oggetto maledetto possa fare qualcosa di inaspettato. Arrivato nei pressi dei cavalli, Chao nota dei movimenti tra le siepi mentre Vircan appura che i cavalli sono morti trafitti dalle freccie e che i cavalli erano quelli di Gundren e Sildar. Borse e bisacce legate ai cavalli sono vuote.

Chao nota un goblin pronto a scoccare una freccia ma lo anticipa colpendolo e uccidendolo sul colpo. Vircan scatta all'attacco mentre altri 3 goblin escono dal fogliame. 2 goblin vengono uccisi dai colpi di Vircan, Chao e Midori. L'ultimo goblin getta la sua piccola scimitarra, alza le mani e si arrende senza condizioni. Il goblin dice di chiamarsi Fritz e sembra essere a conoscenza dell'agguato fatto a Gundren il giorno prima. Il nano è stato condotto nel Nascondiglio Cragmaw insieme all'umano perchè il capo Klarg lo voleva. Fritz non sembra sapere altro.

La situazione è complicata: 2 persone sono state rapite, il gruppo non ha possibilità di comunicare con la città, c'è un carro da consegnare e Davino da tenere incolume. Dopo un po' di ragionamenti, Davino, che appare più cosciente di se, si offre di andare a Phandalin con il carro come se la conoscesse bene. Il gruppo formato da Vircan, Chao e Midori e Fritz, si avventurerà verso il nascondiglio dei goblin per trovare Gundren e Sildar.

Fritz dice che ci sono delle trappole sulla strada che però non scattano per i goblin perchè sono troppo leggeri. Fate andare avanti Fritz con un bastone per fare scattare le trappole mentre Vircan lo tiene ben saldo a se

Il gruppo arriva all'entrata della grotta

### Parte 2 - Il Nascondiglio dei Cragmaw

C'è un fiumiciattolo che esce dalla grotta e una siepe dalla quale provengono delle voci non umane.

Vircan finisce in acqua nel tentativo di attraversare il fiumiciattolo ma le voci non sembrano rendersene conto.

Fritz si unisce al gruppo, convinto dalle parole di Midori. Il goblin sembra essere stato maltrattato dai suoi simili e le parole di Midori riguardo la famiglia sembrano suscitare fiducia in lui.

Chao tenta ingannare i goblin di guardia con uno stratagemma e con la sua presenza ma Fritz non riesce a reggere il gioco. Le 2 guardie goblin si insospettiscono per la presenza di Chao, così l'halfling inizia la lotta, seguito da Fritz. I 2 goblin di guardia vengono abbattuti.

Il gruppo entra nella grotta e trova sulla destra una stanza con 3 lupi incatenati ad un palo piantato a terra. Vircan e Midori ammansiscono i 3 lupi dandogli da mangiare e li liberano. I lupi scappano nella foresta. Midori, Chao, Vircan e Fritz trovano un tunnel verticale che va verso l'alto. Scalate il tunnel e vi ritrovate in una stanza  scavata nella roccia.

Il gruppo si trova nella sala di Klarg che continua a blaterare in terza persona di quanto sia potente e di come spazzerà via ogni resistenza.

Il gruppo affronta il bugbear Klarg che impugna una grossa e rozza clava ma sfruttando alcune stalagmiti, come copertura, riescono ad evitare alcuni colpi letali. Vircan usa il suo divine smite che riecheggia nella grotta come un tuono che esplode. Klarg viene ucciso insieme ai 2 goblin ferali e al suo lupo rabbioso.

  

Le voci dietro al portone si fanno più distinte.

**Voce 1**: “Hai sentito quel botto assurdo poco fa?”

**Voce 2**: “Si, certo, per poco non crollava la diga”

**Voce 1**: “Ehi, ma i lupi? Li senti più?”

“…”

Non sentite più voci ma dei lenti passi in avvicinamento verso il portone.

Velocemente prendete posizione e Sir Vircan brandisce spadone e la testa di Klarg in un tentativo di intimidire chiunque si faccia avanti.

Di li a poco, il portone si apre e 2 goblin fissano Vircan che risponde con uno sguardo truce.

Immediatamente uno dei 2 goblin rimane terrorizzato e lascia cadere l’arma che brandiva, l’altro rimane sbigottito, indietreggia e inizia ad esclamare “E’ morto! Il bastardo è morto!”

I goblin indietreggiano sempre di più e Vircan si fa avanti lentamente con il resto dei compagni al seguito. Entrate in un nuovo ambiente, attraverso una breve scalinata di pietra, posto più in alto rispetto alla sala di Klarg. Due grosse vasche piene d’acqua, profonde vari metri, circondate con un muretto fatto di pietre e malta, sono poste sul fondo dell’ambiente. Le vasche sono riempite da un flusso d’acqua che scorre da una fessura nella roccia e, dall’altra parte, più in basso, un flusso d’acqua scorre e forma il torrente che esce dalla grotta.

Un terzo goblin indietreggia verso un altro corridoio. Tutti i goblin confabulano preoccupati vedendo Vircan, Midori, Chao e Fritz, uno dei goblin chiede quali intenzioni abbia il gruppo, ma rimangono intimoriti. Midori fa capire che sono interessati a riscattare i loro prigionieri senza voler ricorrere ad altra violenza. Pur avendo provato a trattare con Klarg, questo si era ostinato a non capire le intenzioni e che non avevano avuto altra scelta che ucciderlo insieme alle sue guardie e lupo. I goblin sembrano convinti dalla spiegazione e decidono di portarvi dal secondo in comando, il capo precedente, Aintz. Chao fa attenzione ai goblin che li circondano e guardano Fritz con disprezzo, intuendo che sia visto come un traditore.

  

Il corridoio si restringe fino a portare ad un ponte sospeso piuttosto malmesso alto circa 6 metri sopra il fiumiciattolo, un perfetto posto di vedetta. Il gruppo intuisce che se cadessero, i goblin di sicuro non li avrebbero aiutati ma con un po’ di attenzione, il gruppo passa con 3 goblin dietro e uno davanti.

Al termine di un lungo corridoio scavato nella pietra, arrivate ad una stanza adibita a dormitorio, dove i goblin sono avvertiti del vostro arrivo e vi attendono guardandovi in cagnesco. La stanza è divisa in 2 parti, una bassa dove dormono e gozzovigliano i goblin, e una più alta almeno di 3 metri, raggiungibile da una ripido sentiero di pietra.

Un urlo, un comando tuona dalla parte alta e un grosso goblin in armatura si fa vedere. La voce del goblin è ferma, chiara e visibilmente più decisa di quella dei suoi compagni. I goblin che vi circondano lo guardano con rispetto e capite che si tratta di Aintz.

Aintz vuole le prove che Klarg sia morto prima di fare qualsiasi trattativa. Molto brevemente Vircan si fa ridare la testa da Fritz e la mostra a tutti. Aintz appare visibilmente compiaciuto, decisamente non apprezzava Klarg. “Visto!” Esclama **Aintz**. “L’idiota è morto, non era degno dei Cragmaw!” I goblin vicino a voi esultano e inneggiano Aintz.

“Bene” continua **Aintz**. “Ora possiamo parlare”.

Midori cerca di avere informazioni sui prigionieri ma Aintz vuole sapere quanto valgono per voi queste informazioni e fa alzare Sir Sildar da terra che giaceva nella parte alta della stanza. Sildar è visibilmente malconcio e fatica a stare in piedi. Il gruppo fa presente che ora hanno a disposizione le provviste requisite da Klarg ma il goblin rifiuta. Il cibo e gli attrezzi umani, armi comprese non sono utilizzabili o commestibili per i goblin. Il gruppo, trovandosi circondato in una situazione che poteva precipitare ad ogni istante, acconsente alla richiesta di denaro e cede i soldi trovati nella sala di Klarg. Mentre Aintz fa sporgere pericolosamente Sildar tenuto come ostaggio, il gruppo mostra il denaro ai goblin che lo portano al loro capo. Lo scambio viene fatto e Sildar viene curato da Vircan. Aintz intima al gruppo di non farsi più vedere e che però hanno trovato, tra le provviste, qualcosa di ben più prezioso, delle bombe di fattura gnomica. Fritz viene bollato come traditore e non più gradito tra i Cragmaw.

Il gruppo viene scortato all’aperto e l’invito/minaccia a non farsi rivedere viene rinnovato, intanto, dal fondo della caverna i goblin inneggiano a “Re Aintz”.

Sir Sildar, riconoscente per il salvataggio, racconta quanto è successo. Il giorno prima, un grosso gruppo di goblin gli \aveva teso un imboscata. Nonostante l’impegno e l’esperienza di Sir Sildar, i goblin erano determinati a prendere Gundren e con il loro numero erano riusciti a sopraffarlo. Dopodichè Il nano, poco dopo essere arrivati alla caverna, veniva prelevato da un bugbear e 2 umani con dei mantelli rossi. Gli sgherri dicevano di essere emissari del Ragno Nero (Black Spider). Sildar continua confessando la sua missione per conto dell’Alleanza dei Lord. Phandalin, da tempo era diventata parte dell’espansione dell’Alleanza, grazie a Gundren che per anni si era rivolto all’Alleanza per la ricostruzione di Phandalin esponendo come le miniere della zona fossero molto più ricche di quanti si pensasse. La situazione era recentemente cambiata grazie ad una scoperta dei fratelli di Gundren. Un luogo mitico sepolto sotto le montagne, la Caverna dell’Onda Tonante era sul punto di essere riscoperta. Gundren stava compilando una mappa che poteva essere interpretata solo da lui e dai fratelli Nundro e Tharden. A questo scopo, un amico di Sildar, Sir Iarno Albrek, altro membro dell’Alleanza, viene mandato a Phandalin per prendere contatto con il borgomastro Harbin Wester. Purtroppo, dopo qualche mese, Iarno non fa sapere più nulla e tra le ultime missive da Phandalin, il borgomastro comunica di non sapere che fine abbia fatto. Vengono inviati dei carri con delle provviste che purtroppo vengono intercettati e trafugati. Phandalin rimane isolata per mesi finchè Gundren si rivolge direttamente ai Lord di Waterdeep che, vista la situazione, concedono una nuova spedizione con una scorta al seguito, la vostra.

Nel frattempo siete arrivati al luogo dell’agguato e constatate che le borse dei cavalli sono vuote, niente documenti o mappe. Non rimane che dirigervi verso Phandalin sperando che Davino sia tornato incolume.

Dopo un paio d’ore di sentiero, arrivate ad una piccola collina, oltre la quale vedete la piccola città di Phandalin. Notate che la giornata sta durando più di quanto vi aspettereste, assolutamente fuori stagione. Dovrebbe ormai essere buio, specie per una località di montagna, ma c’è ancora luce. Fritz viene camuffato da Midori con una cappa con cappuccio per evitare inutili dissapori dentro la città.

Poco prima di entrare in città, Midori nota un lupo che a qualche decina di metri sembra fissarvi. Midori decide di avvicinarsi al lupo ma a circa 10 metri, se ne va placidamente e scompare nei boschi.

Il gruppo percorre la strada principale e arriva in pochi minuti nella piazza del paese, davanti a quella che dovrebbe essere la locanda di Stonehill. Poco prima di arrivare alla porta della locanda, questa si apre e Davino si mostra e vi raggiunge, contento che siate sani e salvi. Il suo viaggio è andato bene e le provviste sono al sicuro nel fienile/foresteria della locanda.

Venite accolti dal locandiere come “i Salvatori di Phandalin” E venite ringraziati per aver riportato Davino tra loro. Anche gli avventori presenti alzano i loro boccali in segno di ringraziamento.

Siete sbigottiti di fronte a tanto calore verso di voi, ma soprattutto verso Davino che sembra aver ritrovato la capacità di parlare.

  

### Parte 3 - Phandalin

La città, benchè abbastanza autosufficiente, stava evidentemente soffrendo la penuria di materiali per la sua crescita. Vi accomodate e ordinate.

Toblen è visibilmente contento che Davino sia tornato e, con tutto quello che sta succedendo negli ultimi tempi, pensava che non lo avrebbe più rivisto. Davino è da tempo nella zona di Phandalin ma vive come un eremita, distante, e facendosi vedere sempre quando c’è bisogno di una mano in città. Toblen rimarca che il carro è chiuso per bene nel suo fienile ma che, con i Marchi Rossi in giro, non c’è comunque da stare tranquilli. Toblen vi parla un poco della città, che non ha una guardia cittadina e che le persone sono molto semplici e si rivolgono sempre a determinate persone come Sorella Garaele.

Incalzato dalle domande del gruppo, Toblen, si incupisce perdendo la sua allegria. Ricorda con nostalgia di quando le persone notabili della città si vedevano la sera a brindare: Harbin il borgomastro, Sorella Garaele del tempio di Tymora, Linene Graywind dell’emporio del Leone, Gundren, e il “povero” Elmar Barthen. E’ seccato che Harbin non stia facendo di più per la città e che dall’arrivo dei briganti si è praticamente barricato in casa, uscendo solo per mettere annunci nella bacheca cittadina affinchè qualcun altro risolva i problemi. Ulteriormente incalzato dalle domande riguardo la pericolosità dei briganti, Barthen si rifiuta di parlarne pubblicamente e lancia uno sguardo veloce alla moglie Trilena e al figlio Pip.

Barthen cerca di cambiare discorso chiedendo come sia stato affrontare il covo dei goblin, inveendo sulle creature. Sir Vircan fa capire che non tutti i goblin sono ignobili e che ce ne sono anche alcuni meritevoli di rispetto. Rimarcate il concetto scoprendo il cappuccio di Fritz, nello stupore di Toblen. Sir Vircan aggiunge che senza di Fritz non sareste li. Toblen si scusa, ammettendo che ultimamente, altri goblin, hanno provocato notevoli problemi ed è difficile fidarsi in questo momento.

Vi organizzate per riposare in locanda,  mentre Sildar dice che dormirà dal borgomastro Wester con cui ha molto da discutere. In più offre la cena e il pernottamento da Stonehill e il giorno dopo vi ricompenserà, come promesso, per averlo salvato e scortato a Phandalin.

Durante la serata in taverna, il party viene a sapere che

Fino all’anno prima Phandalin era una città molto tranquilla, sicuramente non una meta turistica ma un buon avamposto in cui tutti sono ben accetti, poi sono arrivati i Marchi Rossi e alcuni altri strani avvenimenti.

* Circa un mese prima, un ranger ferito e molto allarmato era entrato nella locanda e blaterato di non morti e orchi nella foresta, che avevano rapito il Falcone (un altro ranger conosciuto nel Bosco di Neverwinter), aveva insultato praticamente tutti perché i cittadini non erano in grado di aiutarlo e se ne era andato.

* Pochi giorni prima, invece, si era fatto vedere un nano, piuttosto malconcio, che chiedeva di Gundren, diceva di essere un suo cugino e lo cercava, ma dato che Toblen non sapeva dove fosse, il nano lo aveva insultato e se n’era andato.

* Durante gli ultimi mesi si sono verificati vari furti di pietre che sostenevano pareti.

* Gli annunci nella bacheca cittadina sono aumentati vertiginosamente.

* Altri eventi, troppo tristi, di cui Toblen non sembra voler parlare

Dopo cena, il party prende posto nelle stanze al piano di sopra, approfittando di una vasca che vi permette a turno di ripulirvi dalle numerose macche di sangue e frattaglie. Chao, Davino e Fritz dormono in una stanza, Vircan e Midori in altre due.

Per precauzione fate turni di guardia alla finestra per controllare il fienile. La notte scorre tranquilla fino all’alba, o meglio, quella che avrebbe dovuto essere l’alba. In quanto chierica di Lathander, Midori ha un’idea molto precisa del sorgere e declinare del Sole in tutto Toril, praticamente in qualsiasi momento dell’anno, e l’alba sarebbe dovuta sorgere durante il suo turno di guardia, ma al termine il Sole non era ancora sorto. Non le risultava che fossero accaduti fenomeni del genere nelle regioni della Costa della Spada, men che meno periodici. Durante questi pensieri nota del rumore e movimento nei dintorni del fienile. Molto velocemente, bussa alle porte dei compagni e facendo il giro arrivano al fienile tranne Chao che rimane di vedetta in stanza. Il fienile è aperto, con la serratura rotta e notate 2 persone dentro con dei mantelli rossi, una che armeggia con le casse del vostro rimorchio. Senza alcuna titubanza Sir Vircan si proietta contro lo scassinatore, tramortendolo con violenza alla parete con il suo martello. Il secondo viene ferito ad una spalla da Midori. Nel frattempo una freccia scoccata dall’esterno si conficca sulla parete di legno del fienile, mancandovi. Chao, notato il trambusto scende velocemente. Sir Vircan esce dal fienile alla ricerca del cecchino che scaglia una seconda freccia. Il secondo malvivente riesce a schivare e disimpegnarsi da Midori e colpisce alle spalle Vircan solo per essere colpito a morte da una freccia di Chao.

Nel frattempo, in lontananza, sull’uscio di un edificio più a nord della strada, notate una giovane donna dai capelli rossi con lo sguardo sbigottito che vi sta fissando…

  

## Fine primo giorno