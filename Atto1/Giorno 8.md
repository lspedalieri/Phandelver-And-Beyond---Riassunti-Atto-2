
## 02/10/1491

### Assalto al castello Cragmaw

Vi sentite ben riposati benchè il senso di inquietudine dovuto al sogno lo renda un po’ amaro. Qualcuno nel gruppo esclama qualcosa a mezza bocca. Sentite cose del tipo
“Ma che cosa…”
“Di nuovo…”
“Cominciamo bene”
Prima di lasciare il santuario, procedete a “sporcarvi” abbastanza da essere meno riconoscibili. Vircan si imbottisce di altri vestiti e si sporca la faccia.
Olbirek fa altrettanto, pensando a quando ha visto Daran infangato
Midori tenta di scurirsi i capelli ma il tentativo va decisamente male, tanto che Linene la ferma un po’ inorridita e la aiuta a sistemare capelli e armatura.
Fritz cerca di darsi coraggio non troppo convinto.
Il percorso diventa piuttosto accidentato ma Reidoth va avanti senza ripensamenti. Percorrete delle piccole valli umide e boscose, i cavalli hanno qualche problema ma da riposati riuscite ad aiutarli.
Arrivate nella piccola valle subito sotto il pianoro del castello Cragmaw. Il freddo umido sotto la collina rende un po’ difficile l’avanzamento. C’è una nebbiolina nei piccoli e bui avvallamenti sotto il pianoro del castello. La vegetazione fitta alla vostra altezza riduce la vostra visibilità.
L’odore fresco della foresta lascia un po’ il passo a quello dell’acqua stagna, fango e decomposizione vegetale.
Salendo sul pianoro, la luce del sole è molto più forte e la nebbia si dirada lasciando vedere la palude, il freddo almeno è praticamente passato solo per cedere ad un caldo umido e appiccicoso.
L’odore del luogo vi procura un moto di disgusto e gli insetti, eccitati dalla luce e dal caldo umido, sembrano infestare i pantani sparsi.
In lontananza ad ovest oltre la vegetazione, vedete le mura del retro del castello. Non trovate tracce del passaggio del gruppo di Aintz.
Sentieri e camminamenti malandati in terra battuta e pietrisco sono tutto intorno alla zona, alcuni vanno verso vicoli ciechi, altri a trappole, solo pochi sono sicuri. Reidoth vi dice di camminare sul bordo del dirupo che avete appena risalito e proseguire verso ovest coperti dalla vegetazione. Dovreste trovare un sentiero che arriva proprio alla porta sud del castello.
Salutate il gruppo e i vostri cavalli augurandovi buona fortuna e vedete il gruppo sparire nella vegetazione.
Avvicinandovi, vedete meglio il castello ed è più grande di quanto pensaste.
I secoli non sono stati gentili con il castello. La pietra è annerita e screziata. Ci sono sostegni nelle zone crollate. Probabilmente è stato teatro di molte battaglie. I goblin avranno puntellato le aree più deboli sotto le sue torri cadenti con legname grezzo, ma è solo questione di tempo prima che la struttura crolli completamente se non verrà rinnovata seriamente.
Il dirupo non scende a precipizio ma cadere, significa rotolare su fango e rocce per molti metri fino a fondo valle, decisamente non sarebbe un buon modo per iniziare.
Incrociate un sentiero in terra battuta che sembra procedere proprio sul fianco sud del castello. Il punto è ben riparato dagli alberi.
Decidete l’approccio verso il castello. Si concorda di provare prima la porta a sud che dovrebbe essere sguarnita e, se tutto andasse male, provare con il finto prigioniero dalla porta principale.
Chiedete a Fritz se ci possono essere trappole sul sentiero ma il piccolo goblin non crede che sia questo il caso. Di solito scavano buche nella foresta che riescono a mimetizzarsi bene. Il sentiero è totalmente all’aperto e libero da impedimenti visivi. Anche trappole a laccio o a filo si noterebbero subito.
Arrivate sotto il castello e il sentiero entra in un passaggio coperto. Sentite vociare più in alto proprio all’interno di questo fianco del castello, in quello che, secondo Reidoth era la cucina.
Le feritoie di guardia da questo lato sono semi crollate su loro stesse e sembra improbabile che vi vedano o sentano.
In fondo al passaggio trovate un grosso portone di metallo con una serratura. Le voci che sentite arrivare da dentro. Chao prende i suoi attrezzi. Il portone è molto solido e ha retto bene gli anni, i cardini un po’ meno. Le voci provenienti dall’interno continuano rumorose e costanti e Chao con i dai strumenti nuovi, prende le 2 stanghette più robuste, una la tiene come leva per ruotare la serratura e con l’altra, con molta attenzione, muove delicatamente tutte le chiusure e riesce ad aprire la serratura con un piccolo “clack”.
La porta si apre abbastanza facilmente anche se si nota che non veniva aperta da molto.
Chao inforca gli occhiali e lancia un incantesimo per camuffarsi completamente da goblin.
Le voci sono più forti ma sentite che passano attraverso corridoi e porte.
### L’interno del castello
Le voci arrivano dalla subito sulla sinistra del corridoio e Chao genera un illusione proiettata davanti alla presunta entrata sulla sinistra.
Passate davanti all’illusione e notate la porta chiusa e le voci che provengono oltre.
Una tenda pesante sbarra la visione. Sentite un colpo di tosse provenire dall’altra parte del tendaggio.
Vi guardate intorno con estrema circospezione, il vostro obiettivo, per quanto ne sapete, si trova alla vostra destra.
Entrate nel corridoio e mentre state per sgattaiolare a destra, sentite una **voce roca e sgraziata** rivolta a voi, proveniente dalle ombre del corridoio: “Ehi! Marchi Rossi!”
Un **hobgoblin** in armatura fa capolino dalle ombre e vi indica e vi fa cenno di avvicinarvi. Non sembra minaccioso e vi parla in comune: “Andate un attimo nelle prigioni e portateci il prigioniero. Il vecchio Lhupo vuole ‘giudicarlo’”.
E come se prevenisse una vostra domanda aggiunge: “Le chiavi sono sul muro”
Rimanete straniti dalla richiesta ma l’**hobgoblin** vi incalza: “Su, entrate li, andate a destra, prelevate il bastardo e portatecelo.”
L’hobgoblin si allontana e sparisce tra le ombre.
Ritenendo che sia meglio assecondarlo, vi dirigete verso il luogo indicato che almeno è sempre quello verso cui volevate andare. Aprendo la porta trovate una sorta di casermetta con dei letti, delle armi ai muri e un altro hobgoblin insieme ad un goblin. Notate che per quanto gli hobgoblin siano parsi molto disciplinati anche nei movimenti, il goblin nella stanza ha uno sguardo più selvaggio, quasi ferale, ben diverso da quelli della grotta o di Fritz e Dritz. Il piccolo Fritz ha un moto di paura e si rannicchia tra i vestiti.
Venite squadrati dalle probabili guardie ma nessuno dei due vi rivolge la parola.
Vi dirigete a destra come richiesto ed accedete alla zona della torre di sud est, chiaramente adibita a prigione.
Usate le chiavi appese al muro per aprire l’inferriata.
Sentite dei versi animaleschi e di pesanti zampe che raspano a terra provenire dalla cella in fondo alla vostra destra. C’è un grosso orsogufo ferito e visibilmente arrabbiato che si lamenta.
Olbirek da uno sguardo alle altre celle. Sono vuote tranne quella accanto all’orsogufo.
**Olbirek**: “Immagino che sia quello il bastardo”.
Guardando meglio, tutti insieme, rimanete molto sorpresi nel riconoscere e ritrovare una “vecchia” conoscenza. Un bugbear glabro con solo un drappo rosso lercio a coprirlo a mo’ di “pannolone”. E’ Mosk, chiaramente cieco da un occhio totalmente bruciato insieme a mezza faccia.
Mosk vi guarda con l’unico occhio buono e si avvicina zoppicando. Non sembra riconoscervi
**Mosk**: “Beh?”
**Chao**: “Andiamo a fare un giro”
**Midori** con la voce contraffatta: “Devi venire con noi”
**Mosk**: “No no, io sto bene qua”
Vircan si incappuccia di più mentre Midori apre la cella.
**Midori**: “Avanti muoviti, esci da qui, e vieni con noi, oggi è una bella giornata per te”
**Mosk**: “Seeeee, immagino”
Mosk viene cinto da Vircan e Olbirek e vi dirigete nuovamente in corridoio.
Nel mentre riflettete sulle malefatte del bugbear alle quali avete assistito, e non riuscite a nutrire particolare compassione per lui.
Ritrovate l’**hobgoblin** che sbuffa dicendovi: “Finalmente, ce ne avete messo di tempo. Ha fatto storie vero?”
L’hobgoblin apre un portone sul lato nord del corridoio che da in una stanza buia.
Ci sono figure angeliche scolpite ai lati della stanza che forse era adibita a luogo di culto. Due archi ai lati sostengono pesanti tendaggi scuri che sbarrano la luce. Due goblin, che evidentemente ci vedono bene al buio, vi fanno cenno di proseguire. Midori sente strisciare qualcosa sull’alto soffitto oscuro. Dando uno sguardo scorge una creatura raccapricciante con un grosso corpo vermiforme, dei tentacoli ad una estremita e un grosso becco adunco simile a quello di un pappagallo.
**Hobgoblin**: “Su proseguite, non state a guardare l’animaletto di Lhupo, potrebbe scambiarvi per il suo prossimo spuntino”.
Riflettendo su chi possa essere Lhupo per avere un “animaletto” del genere, oltrepassate uno dei drappi e rimanete un po’ accecati. Vi arriva una forte luce in faccia dovuta a grandi finestre sfondate che danno a nord. Poco dopo riacquistate la vista.
Ci sono 2 goblin con un aspetto da fanatici ai lati della stanza e un altro vestito vistosamente, con un bastone adorno e dallo sguardo più intelligente e tagliente seduto oltre ad un’altare di pietra. Calici, coltello e un incensiere sono posti disordinatamente sull’altare. Ci sono anche delle catene con dei ceppi che partono dai quattro angoli. L’altare presenta delle grosse macchie di sangue rappreso, praticamente dei fiotti. Nella stanza ci sono degli attrezzi di tortura e dei cadaveri martoriati che si trovano li sicuramente da molto tempo. Vi trovate nella torre nord del castello, molto probabilmente adibita a qualche funzione sacra, un vero e proprio abside con delle ampie finestre senza vetri. I vetri sono a pezzi a terra e sono vetri colorati, forse dei mosaici. Tra una finestra e l’altra ci sono dei bassorilievi di divinità ben conosciute. I bassorilievi rappresentano Ogma, dio della conoscenza, Lathander, Tymora e Mystra. Un pesante tappeto si trova davanti all’altare.
Quello che evidentemente è il sacerdote dei goblin '**Lhupo**', fa un cenno accomodante, quasi gentile che cozza molto con il suo sguardo tagliente: “Su forza, portatemelo qui” chiede Lhupo con un ghigno “mettetelo qui sull’altare”
I 2 goblin ai lati sembrano più infervorati e sghignazzano tra loro.
**Mosk** comincia a rifiutarsi di muoversi e dice al goblin “Dai Lhupo, non dirmi che te la sei presa per quella cosa? Non hai più il senso dell’umorismo”
**Lhupo** ribatte placidamente: “Si, ora te lo insegnamo noi il senso dell’umorismo”.
Mosk inizia ad agitarsi vistosamente mentre Olbirek e Vircan lo tengono saldo.
Vircan guarda Olbirek in maniera interrogativa. Midori e Chao sono raggelati dalla situazione.
Olbirek, con qualche cenno del capo e delle sopracciglia, cerca di far capire di stare ancora al gioco per prendere tempo.
**Lhupo** insiste: “Dai su, ancora pochi metri”.
Vircan sospira e facendo notevole forza riescono a mettere sull’altare il bugbear.
Mentre lo tenete fermo, Lhupo lo ammanetta con i ceppi.
**Lhupo**: “Ah finalmente siamo pronti” Inizia a dire Lhupo mentre vede Mosk agitarsi frenetico sull’altare “Su su su, in fondo hai scelto liberamente la tua strada, adesso noi ti insegnamo la strada dei goblin. Che c’è? Non te lo aspettavi? Questa è la strada di Maglubyet, il nostro dio. Ah già” La voce di Lhupo diventa più crudele e guarda Mosk con gli occhi completamente spalancati ”Voi bugbear non avete dio”. L’ultima frase di Lhupo suona come una condanna.
Lhupo sembra quasi in estasi per questa “cerimonia”, come se fosse alticcio o intossicato da qualche droga.
“Dunque vediamo” Continua Lhupo “Cosa facciamo, cosa facciamo, cosa ne facciamo di te?” 
Mosk si agita e cerca di strappare invano le catene con tutte le sue forze.
“Beh” ricomincia **Lhupo** “Facciamo fare agli ospiti una volta tanto”.
Quest’ultima frase fa trasalire Midori. A parte le urla sconnesse di Mosk, non si sente altro. Il diversivo non sembra ancora essere partito. Sarà passata almeno mezzora se non un’ora da quando vi siete divisi. Le catene stanno reggendo agli strattoni di Mosk, i ceppi sono stretti con delle viti e bulloni, nessuna chiusura vera e propria ma necessiterebbero di tempo per essere svitati.
**Lhupo** sospira e vi guarda “Giacchè voi siete nostri graditi ospiti e avete potuto ristorarvi presso di noi, fate qualcosa per noi” detto ciò. Lhupo vi guarda, vi squadra e punta il manico del coltellaccio rituale a turno verso ognuno di voi, come se stesse per scegliere qualcuno. Alla fine di questa “conta”, Lhupo punta il manico verso Olbirek porgendogli il coltellaccio dorato. “A te l’onore, signor nano. Fa ciò che sei chiamato a fare. Giudichiamo questo essere immondo che ci ha traditi. Ha tradito i goblin, ha tradito i Cragmaw, ha venduto informazioni ai nostri nemici ed è venuto qua sfidando il nostro Re. Giudica questo codardo!”
Molto lentamente Olbirek prende il coltello mentre Lhupo si siede quasi incurante di tutto il resto, un po’ sognante del momento del sacrificio.
Chao, ancora camuffato da goblin mette una mano sul braccio di **Olbirek** e fa cenno anche a Vircan ma il nano fa capire di attendere e inizia a parlare a Lhupo “Mio signore. Quanto male vuoi che faccia a questo bastardo?”
**Lhupo** risponde in un sospiro come se espirasse: “Una cosa veloce. Non merita neanche una tortura. E poi noi siamo magnanimi”.
Mosk nel mentre sbraita, sbava e urla contorcendosi, e tirando le catene con tutte le forze e probabilmente riempie il pannolone rosso.
Olbirek risponde: “Ho visto che nelle celle c’è una bestia. Magari potremmo darglielo in pasto. Immagino che sia la fine che si merita un bastardo del genere”
Lhupo: “Quindi non faresti il sacrificio che sei chiamato a fare? Per l’orsogufo c’è sempre tempo. Non è un sacrificio che devi compiere. Devi solo uccidere questa feccia.”
“Mio signore” continua **Olbirek** con evidente difficoltà “Non mi permetterei mai di contraddirla. Però per quello che ha fatto non si merita una morte veloce.”
**Lhupo** continua a sospirare, stavolta un po’ seccato “Non c’è mai collaborazione. Quindi, stai disubbidendo? Noi ti abbiamo accolto insieme ai tuoi colleghi, ti abbiamo rifocillato quando il tuo vecchio padrone vaga in disgrazia chissà dove lasciandovi soli.”
I 2 goblin ai lati iniziano a muoversi in maniera da accerchiarvi
**Lhupo**: “Dunque è questa la vostra risposta? Non c’è nessuno di voi che voglia ottemperare?” Il tono di Lhupo inizia ad essere più presente e inquisitorio come se si stesse risvegliando “La mia pazienza sta per terminare”
Olbirek fa un cenno a Chao riprendendo il suo cenno precedente come di prepararsi a scattare.
**Vircan** dice “Se lo affrontassimo a viso aperto sarebbe più onorevole.”
Olbirek porge il coltello a Chao che tenta di aggirare l’altare.
Davino intanto aveva fatto qualche cenno come se volesse tentare qualcosa ma si era bloccato, così **Midori** gli chiede “Lo vuoi tu il coltello?”
Nel frattempo Chao ha fatto un quarto di giro con il coltello in mano, cercando di guardare Mosk per non farsi riprendere. Soppesa la lama, è un coltellaccio pesante e sgraziato, sicuramente antico, con una pesante lama dorata. Sicuramente non è qualcosa di lanciabile ma è da affondo, quasi da macellaio. Nonostante l’attenzione di Chao nell’avvicinarsi a Lhupo, il sacerdote sembrava percepirlo arrivare anche senza vederlo direttamente.
**Lhupo** scuote la testa, indica il gruppo e dice a Chao “No no no, li sul gradino. Voglio vedere.”
Chao torna sul gradino e Davino, guardandolo negli occhi, gli porge la mano come per volere il coltello. Chao porge il coltello a Davino mentre Midori sta per tentare un nuovo appello al sacerdote. Davino velocemente, mette la mano destra ben aperta sul petto glabro di Mosk, inspira velocemente e buttando l’aria, puntando tra il suo indice e pollice,  trafigge Mosk tra le costole. Il petto di Mosk sobbalza sotto la pressione della mano. Il bugbear rimane immobile, esanime mentre del sangue esce dalla ferita.
La voce di Davino non tradisce nessun sentimento e guardando Lhupo negli occhi chiede “Così va bene?” le mani sono ancora immobili.
**Lhupo** esclama: “Oh, finalmente”. Come per sincerarsi della morte del bugbear, il sacerdote si alza e gli mette una mano sul collo. Lhupo sembra soddisfatto e sorride, si umetta le labbra e continua “Grazie, vi siete meritati il favore di Magublyet”. Lhupo fa un inchino stranissimo con le braccia aperte all’indietro. “Potete andare. Oh. Per ringraziarvi di questo ottimo spettacolo, potreste anche approfittare degli averi di questa feccia. Sono qui, nel magazzino alla mia destra.” Lhupo indica una porta chiusa. I 2 altri goblin stanno ridendo come delle iene, assolutamente estatici.
Lhupo intanto rimuove i ceppi dai polsi e caviglie di Mosk e vi fa cenno di scansarvi un po’ dalla vostra posizione.
Una botola sotto il tappeto su cui si trovava tutto il gruppo, si apre spalancandosi nel vuoto, l’altare si inclina un po’ e il corpo di Mosk scivola via, dentro la botola scomparendo nell’oscurità. La botola si richiude.
“Andate in pace” dice **Lhupo** nuovamente sereno e lo sguardo perso.
Andate nel magazzino indicato e trovate numerose casse e botti, alcuni con cibo e liquori altri con varia merce.
Midori guarda Davino allibita per quello che ha fatto. 
**Davino** sussurra “Dovrebbe essere ancora vivo. Dovrebbe risvegliarsi tra poco. Il resto dipenderà da lui.”
Chao sembra ammirato dal gesto, la sua esperienza con le morti violente gli avevano fatto intuire che ci fosse qualcosa di artefatto in quel gesto.
Midori chiede se Davino ricordasse di averlo già fatto in passato, il ragazzo risponde di si, magari non proprio messo in pratica, la cosa difficile era stata convincersi di poterlo fare.
Le merci nel magazzino sembrano proprio del tipo che avete trasportato la settimana prima da Waterdeep a Phandalin. É possibile che queste appartengano ad un altro simile carico trafugato.
Trovate anche degli oggetti, armature e armi, non proprio nuove. Vircan si avvicina e riconosce la sua mazza, rubata da Mosk qualche giorno prima. Trovate anche le armature di Linene e Daran. Riuscite ad organizzare una cesta con un imbragatura dove mettete questi oggetti. 
La botte vicina emana un odore di liquore di ottima qualità ma non è il momento di approfittarne.
Cercate di tornare sui vostri passi senza però tornare nella lugubre stanza di Lhupo.
Vi trovate presumibilmente nella torre di nord ovest con 3 porte. Le porte non sono chiuse a chiave, scegliete una stanza dalla quale non provengano rumori sospetti. Vi dirigete verso sud e vi trovate all’entrata principale del castello e incrociate il corridoio principale. Superate due goblin ferali e cercate di dirigervi dall’altro lato del corridoio, dove vi trovavate prima di incontrare l’hobgoblin.
Chao si accorge di un pavimento malridotto, con i mattoni stranamente più abbassati rispetto al piano e suggerisce di camminare su un lato del corridoio. I mattoni si muovono pericolosamente.
Siete tornati nel dormitorio che dava sulle celle ma prendete il corridoio a nord. 
Un **hobgoblin** nel dormitorio vi chiede dove state andando “Quelle sono le stanze del Re, ed è occupato”.
**Midori** prende la parola “Noi per oggi abbiamo fatto il volere di sua grazia Lhupo, credo che ce lo siamo meritato”
**Hobgoblin**: “Dovete chiedere udienza a Grol? Vi avviso che è occupato, se si incazza, io non mi prendo responsabilità, vi ho avvertito. Anzi, vengo con voi e glielo dico pure.”
Sembra un’occasione da prendere al volo e trattenete un sorriso a labbra strette.
L’hobgoblin vi guida fino ad un portone più spesso. In queste stanze ci sono vecchissimi mobili con oggetti rotti, anche dei libri, così pieni di umidità e marci da essere sicuramente illeggibili.
Da dietro il portone sentite una voce profondissima, letteralmente inumana e un’altra molto delicata e femminile quanto squillante ed intonata che probabilmente sta cercando di rabbonire il suo interlocutore.
La **voce profonda** dice “No! Non mi sta più bene il nostro accordo. Il nano me lo tengo io finché non avrò tutto il denaro promesso e tutte le mie richieste esaudite. Ricorda che posso scatenarvi contro un infinito esercito di goblin”
In un sospiro, la **voce femminile** dice “Su, il nano potrebbe anche non servirci più vivo tutto sommato, come ti ho già detto, potremmo avere le informazioni anche in un altro modo. Voglio soltanto vedere le mappe che ha disegnato.”
L’**hobgoblin** vi guarda dicendo “Siete ancora sicuri di voler entrare?”
Annuite tutti contemporaneamente, pronti ad agire. L’hobgoblin bussa violentemente sul portone.
La voce profonda di **Re Grol** dietro il portone esclama “E adesso chi è?” 
Nel momento in cui viene aperto il portone avviene qualcosa che non vi aspettavate o forse non vi aspettavate più.
Sentite l’eco di fragorosa esplosione provenire dall’esterno che fa vibrare le mura già compromesse del castello. Del pietrisco cade dal soffitto.
**Chao** si gira verso il resto del gruppo dicendo “Stavolta non è colpa nostra”.
**Re Grol** esclama: “E adesso che cosa è successo?”.
La porta finisce di aprirsi e vedete il più grosso bugbear che abbiate mai visto, così grande da non essere più nemmeno considerabile un bugbear. È alto più di 2 metri, pelosissimo, con delle braccia lunghissime e una pancia che potrebbe contenere una persona intera. Ha un’armatura molto rudimentale, uno spadone e un paio di guanti di maglia enormi, troppo lucidi e puliti per essere suoi.
L’**hobgoblin** preso alla sprovvista dice “Re Grol, c’è stata un’esplosione!”.
**Re Grol**: “Lo sento anch’io idiota! Non sono sordo!”.
**Hobgoblin**: “Chiedo scusa sire, c’erano questi Marchi Rossi che volevano chiedervi udienza”
**Re Grol**: “Marchi Rossi? Ma cosa vogliono adesso? Il loro capo è andato a quel paese ormai.”
Vi ricordate ciò che vi aveva detto il bugbear prigioniero dopo l’assalto di Phandalin “Re Grol è un’altra cosa, ci sono i goblin, gli hobgoblin, i bugbear e c’è Re Grol”.
Nella stanza notate anche due grossi lupi e una drow dai lineamenti delicatissimi vestita in modo molto discinto e provocante, vi guarda molto divertita. Sul fondo della stanza, intravedete a malapena, tra tutte le altre figure, un nano legato al muro mani e piedi, pesto e non cosciente. 


Nonostante le sue condizioni lo riconoscete tutti subito, è Gundren. Immediatamente Olbirek e Vircan si accalcano davanti all’uscio aperto. Chao riesce a sgattaiolare e dire a Grol che stanno attaccando il castello.
**Grol** sembra incredulo a quelle parole ma ci pensa un attimo dicendo “La torre a nord, la torre sulla collina! Maledetti!”
Subito dopo sentite una voce riecheggiante provenire da fuori il castello, probabilmente amplificata in qualche modo “Grol! Panzone codardo! Esci fuori e affrontami! Ti sfido! In nome dei goblin della grotta!”. Vircan e Midori riconoscono la voce, si guardano in faccia con gli occhi sgranati e dicono “Ma è Aintz”
“Chi diavolo è?” Domanda **Olbirek**
“E’ il capo dei goblin della caverna, dobbiamo uccidere Grol adesso, mano alle armi” risponde **Midori** con risolutezza.
“Fatemi spazio!” Esclama **Grol** perentorio mentre uno dei due lupi cerca di seguirlo.
Olbirek è incredulo, Midori gli ha appena detto di combattere per uccidere. I suoi occhi si iniettano automaticamente di sangue e con l’ascia in mano si rivolge verso Grol che torreggia di fronte a lui.
Grol viene preso di sorpresa, è bloccato nell’uscio della porta e la sua mole non gli permette subito di reagire. Anche il suo lupo non riesce a passare. Fritz cerca di spostarsi dalle linee di tiro.
Olbirek sferra subito un colpo con la sua ascia colpendo in pieno Grol. Un fiotto di sangue vi investe Olbirek, Midori e Vircan. La posizione è scomodissima ma almeno lo è per entrambe le parti. Il gruppo ha l’occasione per colpire un ignaro Grol.
Chao, ancora camuffato da goblin fa finta di non fare parte del gruppo e arretra nella stanza con le mani in alto avvicinandosi a Gundren. Vircan e Midori si scagliano anche loro sul grosso avversario. Vircan offre la protezione dei guardiani insita nel suo nuovo giuramento. Anche Davino colpisce Grol con le sue arti marziali. Il Re viene investito da numerosi colpi prima di riuscire a reagire. La drow sembra divertita dalla scena e dice “Dunque è così eh?”. Anche il lupo di Grol e l’hobgoblin sono presi fuori guardia e non riescono a colpire efficacemente nessuno. Chao si disimpegna, controlla di avere una pozione di guarigione da dare a Gundren e beve una pozione di invisibilità scomparendo e dirigendosi verso Gundren.
Midori scaglia un dardo magico verso la **drow** che viene colpita in pieno. “Che maniere scortesi” esclama la drow come se avesse ricevuto un colpo di poco conto. Midori si sposta per fare passare Vircan in prima linea. 
La drow si allontana dallo scontro avvicinandosi a Gundren, tira fuori un coltello e colpisce al collo i nano. Per un attimo guarda il suo operato, poi si gira verso di voi, vi saluta beffarda e sparisce in una nuvola giallognola insieme al suo lupo personale. Chao, ormai vicino a Gundren, sente puzza di zolfo.
Grol sferra un attacco alle spalle di Midori che però viene parato da Vircan.
Il primo colpo del Re però non tiene conto della posizione scomoda e quando solleva lo spadone, questo si conficca nell’arco dell’uscio rimanendo incastrato. Inoltre sembra che Grol non riesca a staccare la mano dallo spadone. Il combattimento continua, Olbirek in totale frenesia omicida continua a bersagliare di colpi Grol che cerca inutilmente di staccare la spada. Olbirek approfitta della posizione e mena un colpo dal basso verso l’alto che sventra Grol. Il nano è investito dalle interiora del grosso bugbear che muore e si accascia a terra. 
Chao vede la situazione di Gundren che sta tossendo sangue. Senza altre alternative Chao torna visibile, tira indietro la testa di Gundren e versa in bocca tutta la pozione di guarigione cercando di fargliela deglutire tutta. L’effetto non tarda, la ferita sul collo si richiude. Anche Midori fa una cura magica a tutti i compagni.
L’hobgoblin rimasto tenta una difesa disperata ma Davino davanti a lui gli dice “Il tuo Re è morto, vuoi fare la stessa fine? Vi stanno attaccando anche da fuori” così l’hobgoblin desiste e getta la sua arma. Altri goblin arrivano in stanza e vedono che il loro Re è morto, Fritz esclama che il Re è morto in goblinoide.
Midori chiede a Vircan di prendere la testa di Grol per mostrarla ai goblin.
Olbirek cerca di capire come stia il cugino. **Gundren** è pesto e pieno di lividi, ci mette un minuto a svegliarsi e quando vede Olbirek esclama con un rantolo “Sapevo di averti visto in quel buco, non l’avevo sognato. Dobbiamo trovare la mappa”
“La mappa?” Chiede **Olbirek**
**Gundren**: “Mi hanno fatto disegnare una mappa per arrivare alle miniere. E’ da una settimana che mi torturano in tutti i modi. Quel maledetto me la portava via quando mi riprendevo troppo. Se la portava sempre con se”
Chao non aveva aspettato il permesso e stava già cercando in giro. Apre le cassapanche, i cassetti, sotto i tappeti, chiede all’hobgoblin cosa ci sia nella stanza accanto.
L'**hobgoblin** risponde: “Quello è il cesso”
**Chao**: “Fa schifo”
**Hobgoblin**: “Ci cacava Grol, fa sicuramente schifo. Ce lo faceva pulire a turno. Io me ne vado”
Mentre il gruppo presta altre cure a Gundren e gli fa domande sulla mappa. Il nano sembra riprendersi ed essere più cosciente
“Quella stronza voleva ammazzarmi. Ogni volta che veniva qui diceva: ah dov’è la mappa, facciamo fuori il nano, possiamo chiedergli cose anche da morto, il ragno nero ci arriverà da solo, dammi i tuoi bugbear. Tantissimi sproloqui e quel panzone si comportava come un bambino lamentoso che non vuole prestare i suoi giocattoli.”
**Midori** cerca di rassicurare Gundren: “Gundren, qui fuori c’è Sildar che ti aspetta”
**Gundren**: “Ah Sildar, è vivo. Meno male”
Intanto si sente la voce di **Chao** dall’altra stanza che esclama “Qui c’è davvero il cesso”
Gundren non vuole allontanarsi da li, ha assoluto bisogno della mappa altrimenti c’è il rischio che chi se ne appropri, possa trovare le miniere e i suoi fratelli.
Il gruppo rovista dappertutto, cerca nascondigli segreti ovunque.
Olbirek rovista anche sotto il letto di Grol e trova un sacco di cuoio pesante e tintinnante cucito tra i lembi. Immediatamente Olbirek strappa il sacco e lo passa a Chao per esaminarlo. Chao lo apre velocemente con un coltello e ci trova dentro centinaia di monete tra oro, electrum e argento. Ci sono delle pergamene, delle fiale e quella che sembra una mappa. La mappa viene stesa sul tavolo e fatta vedere a **Gundren** che esclama raggiante “Si! È lei! Trovata! Bene! Mi ci hanno fatto sputare letteralmente sangue”
“Adesso però dobbiamo portarti fuori da qui” dice **Olbirek** a Gundren.
Intanto sulla porta ci sono alcuni goblin che riconoscete: Aintz, Dritz e Fritz. 
**Aintz** incredulo vi dice “Lo avete ammazzato davvero. Prima Klarg, ora Grol, non faccio mai in tempo”
**Aintz** sospira ma sembra sollevato. Indica Vircan “Tu, fammi indovinare, anche stavolta hai la testa vero?” Vircan, in risposta, alza il testone di Grol e Aintz sbuffa “Lo immaginavo”.
**Dritz** ringrazia sentitamente Midori “Se non fosse stato per il tuo messaggio, io starei nel dungeon a mettere bombe per tirar giù questo tugurio maledetto”
Midori dice ad Aintz che non dovrà più lavorare per il Ragno Nero ma **Aintz** la interrompe bruscamente. “Non ho mai lavorato per lui e non mi frega nulla di questo posto, io volevo soltanto che quel bastardo morisse, ciò che faranno qui non mi interessa. Questo drago se vuole può prenderselo questo rudere”
**Midori** si rivolge a Dritz “Glielo hai raccontato?”
“Si altrimenti a quest’ora sarei qui sotto a mettere bombe”.
**Gundren** esclama “Drago?”
**Midori**: “Si ora ce ne andiamo. Aintz, nei prossimi giorni passa da Phandalin, abbiamo cose di cui parlare”.
**Aintz**: “Passare da Phandalin? Non hai capito. Noi veniamo con voi a Phandalin adesso.”
**Midori**: “Ah, ok, con quanti goblin?”
**Aintz**: “24”
**Midori**: ”Allora diremo a Renata di non spaventarsi”
**Aintz**: “Non ce ne sarà bisogno, siamo già tutti insieme la sopra alla torre. Sono successe tante cose, magari poi il mago vi racconta.”
**Chao** prende in disparte Dritz e gli chiede “Ma è merito tuo il botto che abbiamo sentito prima?”
**Dritz**: “Purtroppo no, sono un po’ invidioso ma è stato il vostro amico mago”
**Chao**: “Ah”
**Dritz**: “Eravamo sotto il tiro di un sacco di frecce e non so bene cosa sia accaduto e il vostro amico, cioè il vecchio Bastone di Vetro, quello vero, stava parlando con il suo amico. Sembrava che stessero discutendo, e poi Iarno lo ha guardato come si guarda un cucciolo di cane che si annusa le scorregge, si è girato verso la torre di guardia che ci tirava le frecce, e ha lanciato la più grossa palla di fuoco che abbia mai visto.” Dritz ha gli occhi lucidi a ricordare l’evento ”È stato bellissimo. Poi si è rigirato verso il suo amico e gli ha urlato: certo che lo so fare, sono un fottuto mago!”
Uscite dalla breccia a nord e vi dirigete verso il resto del gruppo sulla collina. 
Nel castello rimangono dei goblin che non sembra che sappiano più cosa fare. 
Arriva **Lhupo** che prende la parola “Sembra che i Cragmaw non abbiano più un padrone, un’altra volta, quasi quasi vado dalla vecchia Gut a sud, diceva di aver trovato una nuova divinità.”
Aintz ammette che con le loro forze messe insieme alle vostre, lo avrebbero distrutto comunque quel posto.
Arrivate dal resto del gruppo con Renata e le sue truppe, Daran, Linene, Iarno, Sildar e i goblin di Aintz. In cima alla collina ci sono ancora i resti di una torre di guardia che va a fuoco.
All’improvviso sentite come uno strano batter d’ali, ali gigantesche che lentamente sbattono nell’aria e sembrano avvicinarsi.
Lo vedete avvicinarsi, sia voi dalla collina, sia i goblin del castello. Venomfang, sta planando sulla cima della collina. Dal castello si sollevano urla di panico. Le frecce dei goblin di Aintz sono pronte a scoccare, Linene con la sua ballista appoggiata sulla spalla di Daran inizia il puntamento.
Venomfang atterra in cima alla collina troneggiando accanto alla torre in fiamme, archi e balestre sono puntate su di lui ma il drago ha il vantaggio dell'altezza e potrebbe inondare di veleno tutti. Le parti sono in stallo mentre giù al castello i goblin rimasti stanno fuggendo in disordine alla vista del grosso drago verde.
Il gruppo giunge a calmare gli animi e rispettare il patto fatto con Venomfang. Non tutti sembrano d'accordo ma Venomfang è irremovibile e nessuno vuole provocare uno scontro.
Reidoth nota improvvisamente che non ha visto l'orsogufo prigioniero uscire dal castello. Furibonda come sempre urla a tutti di stare fermi, si trasforma in un grosso orso e carica verso il castello disperdendo gli ultimi goblin rimasti. Poco dopo Reidoth nuovamente anziana esce con l'orsogufo che era prigioniero e torna verso la collina.
Il castello è libero e Venomfang si libra in volo verso la sua nuova casa.
Raggianti anche se increduli il gruppo è riuscito nell'impresa che sembrava inizialmente impossibile. Ci sarà il momento di festeggiare una volta tornati tutti a Phandalin.
	
## Fine ottavo giorno