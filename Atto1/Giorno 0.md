Waterdeep – mese di Eleasias 1491

Nei bassifondi di Waterdeep una serie di uccisioni misteriose, una vera e propria scia di cadaveri vengono ritrovati, contorti nell’orrore e rinsecchiti quasi a sembrare mummie. Presto, le organizzazioni criminali della zona, vogliono capire cosa si aggira per le loro strade. Le gang di Waterdeep sono molte, sempre sul chivalà e nessuno vorrebbe una nuova faida. Senza considerare che le gang sono ufficiosamente, il metodo dei Lord per risolvere i lavori più sporchi e non vogliono di certo che si attiri troppo l’attenzione. Alcuni membri delle varie gang si mettono separatamente alla ricerca della causa di queste morti e alcuni periscono allo stesso modo. Chao Cliff, membro della gang delle Lame di Waterdeep viene assegnato a questa delicata ricerca. In breve tempo Chao capisce che le vittime sono del tutto casuali e sicuramente appartenenti agli strati più poveri della società, persone già senza molte speranze e probabilmente, scrupoli. Chao suppone che le vittime non fossero le persone aggredite ma i veri aggressori che hanno trovato un avversario molto al di sopra delle loro possibilità. Chiunque abbiano incontrato non sembrava voler attirare attenzioni così Chao si mette a cercare nei luoghi più nascosti della città, dove nessuno cercherebbe se non fosse totalmente disperato. Chao arriva a cercare in un buio e nascosto angolo delle fogne di Waterdeep dove incontra un ragazzo estremamente esile ed emaciato, praticamente consumato e stremato ma ancora in vita rannicchiato al buio. Il suo aspetto era più che sufficiente per essere ignorato e scansato da chiunque ed era chiaramente in fuga e sotto shock. Il ragazzo stringe a se un fagotto di stracci e fa capire a gesti e parole quasi insensate di stare lontano e che è pericoloso stare vicino a lui. L’istinto di sopravvivenza di Chao ha la meglio sulla sua curiosità e decide di attendere silenziosamente finchè il ragazzo non si sia calmato. Purtroppo il ragazzo sembra scosso e spesso blatera di cose e situazioni senza senso come se stesse cercando di trovare delle parole, finchè Chao non riesce a ricostruire una storia assurda dai questi frammenti. Il ragazzo era in fuga da un grave pericolo che lo aveva condotto a quella disperazione (e forse follia), fino a Waterdeep con l’oggetto misterioso che forse era la causa anche delle morti misteriose. Chao riesce anche a capire che il nome dell’uomo è Davino e che, dalle sue condizioni, non sarebbe mai riuscito ad avere la meglio in un qualsiasi combattimento. Chao ipotizza che l’oggetto sia maledetto, ma ogni tentativo di separare Davino dall’oggetto è vano. Chao da del cibo a Davino che sembra calmarsi e riesce a condurlo in un luogo più sicuro e ben chiuso. Il povero reietto non protesta e accetta di buon grado la sua segregazione ma sempre vigile nel celare il fagotto. Dopo qualche giorno Davino permette a Chao di vedere l’oggetto a distanza, al di la dell’inferriata nella quale è rinchiuso. Sotto gli stracci si cela un amuleto esagonale dorato, una diagonale di 20 centimetri, su una delle facce c'era incastonato un rigonfiamento di cristallo liscio e semisferico. Nel cristallo si intravedono dei simboli luminosi che continuano a cambiare incessantemente. Oltre questo, una sensazione sgradevolissima, quasi di orrore pervade Chao che non riesce a tenere lo sguardo sull'oggetto anche se a distanza di quasi 2 metri. Molti dei simboli sono praticamente alieni a parte quello degli Zhentarim. Davino inizia a fare i nomi di vari gruppi tra i quali gli Zhentarim, i Marchi Rossi e i Maghi Rossi, alcuni tra i peggiori nemici della città di Waterdeep e alla fine Davino dice "Phandalin. Drago". Il sangue si gela nelle vene di Chao che decide di trascrivere alcuni simboli e informare i suoi superiori per capire il da farsi. Un ritorno dei peggiori nemici della città non li avrebbe lasciati indifferenti. Il resto della gang delle Lame infatti, dopo essersi congratulata con Chao per la fine degli omicidi, rimane sgomenta dalle altre notizie e indaga sulla loro veridicità. Poco tempo dopo, viene confermato che lo stato di Phandalin potrebbe essere sotto il racket dei Marchi Rossi e quindi è necessario saperne di più. Chao contatta Midori Hawkwinter, una chierica della chiesa di Lathander con la quale ha collaborato più volte segretamente negli ultimi 2 anni per ripulire le strade da pericolosi criminali. Midori, condotta da Chao, nel luogo in cui Davino è recluso, non si fa vedere subito dal ragazzo ma percepisce, tramite la sua magia divina, la pericolosità dell'oggetto anche attraverso un muro. Un'assurda quantità di malefici sembrano avviluppare l'oggetto e solo quel ragazzo sembra riuscire a sostenerne gli effetti. Midori vede a distanza il ragazzo dagli occhi grigi e non capisce come sia possibile. Davino non sembra in alcun modo pericoloso, anzi, in un certo senso, ispira una certa tenerezza, come di qualcuno che ha accettato il proprio fato. Di li a poco Midori ricontatta Chao e lo avverte che anche le casate nobiliari, in particolare quelle facenti parte dell'Alleanza dei Lord sono interessate a sapere dello stato di Phandalin e che la successiva carovana mensile verso Neverwinter prevede un carico diretto proprio a Phandalin. Con questo carico ci saranno anche altre persone. Gundren Rockseeker, un esploratore noto all'Alleanza dei Lord per i suoi interessi nelle miniere tra le Montagne della Spada. Sildar Hallwinter, un cavaliere dell'Alleanza dei Lord, scorta di Gundren. Sir Vircan Silmerhelve, paladino di Helm. La presenza di un paladino per scortare un carico verso un paesino sperduto era quanto meno insolita.



Midori, avendo mostrato interesse per la situazione ed essendo stata molto attiva nel sistemare le questioni diplomaticamente (il più delle volte), viene precettata dalla Chiesa di Lathander per capire cosa stia succedendo a Phandalin. Anche la gang delle Lame chiede a Chao di inserirsi in questa carovana e capire se una gang rivale stia tentando di tornare a Waterdeep. I Lord sarebbero stati sicuramente interessati ad una notizia del genere. La presenza di Davino sarebbe stata necessaria come guida e viene nutrito, vestito e ripulito. Il pericoloso amuleto, viene messo in un piccolo scrigno tenuto da Davino in uno zaino che porta sempre con se. Nei giorni successivi Davino sembra calmarsi, riprendere le forze e per quanto taciturno sembra comprendere bene quello che sente. Il gruppo si prepara dunque al viaggio verso Phandalin ancora non cosciente di cosa li aspetta.