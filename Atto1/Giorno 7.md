## 01/10/1491

### Consiglio di guerra
La lunga notte di Phandalin passa e vi sentite ristorati. Aver dormito qualche ora in più ha rimosso le fatiche del giorno prima. Anche stavolta vi svegliate con un inquietudine dovuta a degli strani sogni e una sensazione di freddo. Ma, come gli altri giorni in cui avete dormito a Phandalin, dura qualche secondo.
Dopo le preghiere, Midori esce per dirigersi all’accampamento dei Lancieri. Trova Reidoth sull’uscio della locanda e la invita ad entrare e fare colazione nell’attesa del suo ritorno.
La strada è chiara e Midori giunge alla collina velocemente, nella strana luce di Phandalin.
L’accampamento si trova sul sentiero che va a nord ovest, oltre il meleto di Daran, su una collina molto riparata dove sorge una statua in rovina.
Presentazione con Renata. La comandante, una nana in armatura completa, dall’aspetto rigido, si presenta come “Chierica di seconda Classe Renata Oresong” venuta a Phandalin per richiesta di Midori Hawkwinter.
Conferma che hanno assistito all’assalto degli gnoll ma che la città si è difesa bene autonomamente.
Nonostante la tua accorata richiesta, Renata insiste sul fatto che i lancieri attualmente sono alle prese con numerosi non morti che continuano ad arrivare non solo dalle paludi ma anche dal circondario. Anche Neverwinter sta avendo problemi. Renata ha insistito a fare un sopralluogo a Phandalin con alcuni riservisti che le sono leali.
Midori chiede aiuto al piccolo contingente per l’assalto al Castello ma Renata è sconcertata dalla richiesta. Il massimo che possono fare è cercare di difendere o tenere una posizione ma qualsiasi assalto deliberato, anche se c’è un prigioniero da recuperare, è fuori discussione. Renata non rischierà la vita dei propri soldati per delle supposizioni benchè conosca la fama di Gundren. Renata ritiene che il paese riesca a difendersi bene da solo vedendo cosa sono riusciti a fare agli gnoll. Anche la notizia del ritrovamento delle Miniere di Phandelver, lascia fredda Renata che la definisce poco più di una storia.
Renata si offre comunque di fornire supporto strategico alla riunione imminente. Definisce qualcosa con i suoi soldati e si fa accompagnare da Midori in paese.
Midori chiede se il cognome Oresong abbia a che fare con Gwyn ma la comandante rifiuta di rispondere.

### Riunione di guerra
Al loro ritorno, sono tutti presenti tranne i 2 goblin che Toblen non vede da 2 giorni e Mark che continua a fare la guardia al municipio.
Quando Renata entra nella locanda, si sente **Elsa** urlare “Sorellona!”. Renata fa un lungo sospiro e  **Gwyn** mormora “addio alla segretezza”. Renata Oresong pare essere la sorella maggiore di Gwyn ed Elsa.
Non tutti potranno fare parte della spedizione. I goblin sono assenti, Garaele deve rimanere per tracciare il cerchio di protezione nella cella del doppelganger e Ssarnak deve rimanere in paese.
Sildar vuole prestare più aiuto possibile per salvare Gundren e anche Iarno vorrebbe far parte della spedizione, benchè, senza magie, sarebbe di scarso aiuto. Reidoth può trasformarsi in qualche piccolo animaletto per rimanere a contatto del gruppo inosservata.
Ogni tanto viene ricordato che avete un limite di tempo dovuto non solo alle condizioni di Gundren ma anche per quel grosso drago verde che vorrà prendere possesso del castello a breve. Sentendo parlare di draghi, le persone al tavolo si allarmano vistosamente ma cercate di dissimulare e cambiare discorso.
Anche il fatto che le vostre recenti vicissitudini hanno portato alla distruzione di alcuni luoghi, non sembra essere un fatto positivo.
Una volta rese note le caratteristiche conosciute del castello, vengono ventilate numerose ipotesi e possibilità:
* L’assalto: provare ad entrare di forza dalla breccia, anche se sorvegliata anche usando esplosivi e magie. Reidoth, in forma volante, potrebbe “bombardare” il castello rilasciando piccoli esplosivi.
* il diversivo: con il numero di persone a disposizione è possibile appostarsi da qualche parte per fare più rumore possibile ed attirare l’attenzione. Il lato nord che è più in quota rispetto al castello, potrebbe evitare che i rinforzi arrivino troppo in fretta o che vengano puntati dagli arcieri.
* L’infiltrazione: spacciandosi per Marchi Rossi, magari con un finto prigioniero, sarebbe possibile arrivare alle prigioni, trovare Gundren e portarlo fuori approfittando del diversivo, oppure entrare di soppiatto dalla porta chiusa a sud sempre travestiti da Marchi Rossi. Purtroppo la mancanza dei 2 goblin rende più difficile usare quest’ultima tattica senza qualcuno che conosca il goblinoide e che guadagni facilmente la fiducia degli occupanti.
Le tende: Per dare ancora più risalto al diversivo, Midori convince Renata di prendere le tende del suo contingente per piantarle sul luogo. Vengono aggunti anche alcuni tendoni del mercato di Phandalin.
Il libro: per rendere utile anche Iarno, Chao si fa convincere a dargli il Grimorio di Bowgentle, sotto stretta supervisione di Sildar. Iarno sembra molto contento di poter dare una mano in qualche modo e tratta il libro con estrema attenzione. Garaele non sembra accorgersi del passaggio del libro.
Vengono recuperate 3 pergamene per mandare messaggi, da dividere alle parti che comporranno “l’assalto”.
Il voto: Tutti votano le loro preferenza per salvare Gundren. 
* Olbirek si propone di fare il finto prigioniero, l’altro cugino di Gundren che sembra essere cercato.
* Chao: Estrazione di soppiatto
* Midori: L’estrazione di soppiatto con diversivo dal fianco nord o usare Olbirek come finto prigioniero.
* Vircan: La recita potrebbe non andare bene senza goblin. Bisognerebbe sporcarsi un po’ per essere più credibili
* Renata: Entrambi i tipi di infiltrazione le sembrano buoni e con loro che fanno chiasso fuori potrebbero avere maggiori chance di successo.
* Daran ritiene che l’infiltrazione dal lato sud abbia buone probabilità di riuscita. Se questa dovesse andare male, allora si potrebbe tentare l’infiltrazione dal portone principale e bisogna inventare qualche scusa addolcita dalla presenza di un regalo.
* Reidoth: è abituata ad infiltrarsi di nascosto e pertanto quell’idea non le dispiace
* Sildar: vorrebbe venire con voi dato che la salvaguardia di Gundren era una sua responsabilità ma entrambe le infiltrazioni gli sembrano valide.
* Halia: vota per l’infiltrazione
* Linene: vota per un assalto totale
* Iarno: non si sente utile senza un grimorio.
* Garaele: non potrà intervenire ma vi darà delle pozioni di cura
* Gwyn: non si sente molto utile in battaglia ma teme per la “recita” del prigioniero.
* Davino
Sembra si sia arrivati ad una decisione
Renata chiede quale sia il problema del “tempo dilatato” a Phandalin e benchè non abbiate risposte definitive, le parlate di questi eventi temporanei e casuali collegati alla comparsa di una stella e di come questi eventi siano collegati alle disgrazie accadute in quei luoghi. Renata è esterrefatta e il fatto che Gwyn vi abbia aiutato a capire tutto ciò la lascia incredula, segno che la sorella maggiore non ne abbia mai avuto una grande considerazione.

### Il ritorno di Galandro
Sentite delle urla provenire dall’esterno. Dalle finestre, vedete in strada molta gente scappare e cercare rifugio verso i tendoni del mercato. Forse qualcosa sta arrivando dalla strada ad est.
Uscite tutti subito dalla locanda e nel fuggi fuggi generale, vedere una strana figura muoversi a grandi passi dalla strada ad est. Mark si trova già li ad osservare. Avvicinandosi, vi rendete conto che non può trattarsi di una figura “viva” ma di un vero e proprio cadavere che cammina, un non morto che sta circolando liberamente per Phandalin. Tuttavia questo non morto non si muove arrancando come uno zombie senza una mente ma sembra venire fermamente verso di voi. Riconoscete nella figura qualcuno che avete conosciuto
Olbirek, come se avesse capito di chi si trattasse, si fa più avanti e si mette quasi a fianco di Mark.
**Mark-Ssarnak**: “Questa volta ci ha messo più del solito.”
**Midori**: “Di cosa si tratta?”
**Mark-Ssarnak**: “E’ la prova finale del mio ospite e sarebbe complicato spiegare adesso. Non c’è bisogno che interveniate. Non è una prova per voi.”
**Midori**: “Ma qualcuno potrebbe farsi del male”
**M-S**: “Le persone sono già scappate e comunque loro non sono il suo obiettivo e nemmeno voi. Quello non è un non morto qualsiasi. E’ tornato con uno scopo molto specifico ed è dedicato solo all’odio verso chi lo ha ucciso e non si fermerà davanti a nulla pur di avere la sua vendetta”.
Midori improvvisamente capisce di cosa si tratta e forse potrebbe non essere un avversario alla vostra portata. Un Revenant. Una creatura pericolosissima. Vi guardate intorno e vedete le persone terrorizzate rifugiate dietro i tendoni e dietro le case.
**Midori**: “Non permettere che nessun cittadino si faccia del male”
**Mark-Ssarnak**: “Questo è il patto. Ma nel caso in cui il mio ospite non dovesse farcela, allora è tutto vostro.”
Reidoth, con il sorriso più sarcastico del regno, chiede a Midori
**Reidoth**: “Almeno questo, posso ammazzarlo?”
**Midori**: “Puoi aiutarci a non morire?”
**Reidoth**: “Non prometto nulla”
Mark e Galandro sono faccia a faccia. Il non morto mostra evidenti segni di decomposizione, è gonfio, tumefatto e ha un grosso squarcio sotto lo sterno. Olbirek, più vicino degli altri alla scena, nota che il non morto abbraccia un oggetto un po’ evanescente che emette del fumo scuro attorno a se. L’oggetto è un liuto, un liuto fantasma. Mark carica Galandro mettendo a segno un colpo e sguscia alle spalle del mostro allontanandosi dalla piazza. Il liuto si trasforma in uno stocco fantasma ma i suoi tentativi di colpire il suo bersaglio vanno a vuoto. Mark sembra avere dei vantaggi tattici sul suo assalitore.
Chao, vedendo Midori sul punto di agire, si dirige verso di lei e le fa capire di star ferma scuotendo la testa.
Mark continua a mettere a segno dei colpi con Talon, e continua ad allontanare il mostro dalla piazza. 
Olbirek, alle spalle di Galandro, non riesce a trattenersi. E’ come se tutti sentissero qualcosa rompersi insieme ad un urlo del nano
**Olbirek**: “LUI È MIO!”
Midori sospira e fa spallucce a **Reidoth** che risponde: “Classico”
Chao invoca una divinità sconosciuta.
Olbirek in ira si avvicina brandendo la nuova ascia e sferra un colpo preciso nella schiena di Galandro che però non sembra accusare nonostante il colpo fosse stato dato con la massima forza. Galandro si gira, il suo stocco, un uno sbuffo di fumo, si ritrasforma in liuto, e suona una nota che nell’immediato non ha un suono vero e proprio ma questa esplode nel petto di Olbirek che sputa sangue.
Galandro torna a guardare il suo obiettivo.
Midori e Chao si guardano e nonostante gli indugi, sanno bene che agiranno almeno per salvare il compagno.
Midori invoca Lathander con una preghiera dando protezione ai suoi compagni e lancia una fiamma magica su Galandro. Il non morto tenta di rispondere all’attacco nuovamente con il suo liuto ma le sue note sembra che non riescano a raggiungere i bersagli.
Chao si proietta verso Olbirek con l’obiettivo di salire sulle casette accanto.
Galandro continua a subire gli attacchi di Mark e anche di Halia che dalla distanza tira una freccia al non morto.
Olbirek sente Chao che vuole essere lanciato sul capanno accanto e l’halfling si ritrova agilmente sul tetto vicino.
Anche Vircan entra nel combattimento ma sembra riflettere bene sul da farsi. Dal suo punto di vista due mostri stanno combattendo tra loro mentre un suo compagno è visibilmente ferito,e quindi cura Olbirek.
Galandro sembra molto contrariato dall’andamento dello scontro e concentra tutto il suo odio in uno sguardo rivolto a Mark che rimane paralizzato, praticamente impietrito. Il non morto si avvicina compiaciuto e con il suo stocco, lo colpisce trapassandogli una spalla che inizia a sanguinare.
Midori vede che la situazione sembra essersi capovolta, cura Olbirek dalla distanza e lancia nuovamente una fiamma sacra sul mostro. Galandro, non potendo colpire Midori, reagisce con un’ondata di forza attorno a se che investe Mark che viene respinto ulteriormente indietro.
Chao prova a saltare da un tetto all’altro tra capanno e casetta accanto per avvicinarsi e piombare dall’alto sul mostro, ma sembra prendere male le distanze e cade tra le casette.
Lo scontro tra Galandro e Mark continua senza esclusione di colpi. Galandro sembra adirarsi e urlare frasi sconnesse al cielo.
Halia, si avvicina, scavalca Olbirek e scocca un’altra freccia al mostro trafiggendolo.
Olbirek, indispettito dall’essere stato scavalcato da Halia, la scansa e lancia il martello da demolizione su Galandro che però non lo colpisce e atterra accanto al mostro con un sonoro “stunf”. Il mostro suona nuovamente una nota che esplode vicino ad Olbirek producendo un’onda d’urto che gli procura dei tagli.
Vircan continua a cercare di proteggere i compagni e si dirige con lo scudo alzato alle spalle di Galandro e approfittando di un passo falso del mostro, tenta di colpirlo ma lo manca.
Reidoth, dopo aver visto lo scontro protarsi anche troppo per i suoi gusti, si fa più avanti nel gruppo, rivolge lo sguardo al cielo e con una voce tonante e rabbiosa richiama il potere degli elementi. Si forma una nuvola nera e ribollente, ad alcuni metri sopra Galandro. Reidoth punta il dito su di lui e un fulmine si abbatte con fragore sul non morto ma investe anche Mark.
Midori scaglia nuovamente una fiamma sacra che colpisce in pieno Galandro. Il non morto urla in maniera disumana, un urlo che squarcia i cieli. Galandro sembra perdere consistenza, per un attimo sembra rimettersi insieme ma in un ultimo gesto volto ad afferrare il suo bersaglio, si sgretola e i suoi resti si inceneriscono all’istante all’impatto con il suolo. Subito dopo un piccolo globo chiaro e fumoso si solleva dalle ceneri e vola via velocemente verso il maniero.
Vengono date cure ai compagni feriti.
Midori chiede a Reidoth cosa si può fare per fermare definitivamente Galandro ma la druida dice che non si può fare nulla. Finchè non conseguono il loro obiettivo, non hanno ne pace ne pietà ma dopo un po’ di tempo la magia che li anima si esaurisce, solitamente tra sei mesi ed un anno.
Dopo essersi sputata tra le mani, anche Reidoth presta una cura a Mark mettendogli le mani sulla faccia e praticamente asciugandocisi sopra.
Midori raccoglie le ceneri di Galandro per evitare che possano essere utilizzate, mettendole in un fazzoletto. Tra le ceneri Olbirek scorge un piccolo oggetto metallico e tondo simile ad una moneta. Olbirek la raccoglie. Si tratta di una spilla con il simbolo del serpente alato. L’inconfondibile marchio degli Zhentarim, una organizzazione criminale diffusissima e con le mani in pasta ovunque.
Non tutti riconoscono il significato della spilla. Garaele rimane incredula nel vedere la spilla e ne sembra molto incuriosita e rimane pensierosa. Halia non sembra turbata più di tanto, secondo lei gli Zhentarim vanno ovunque ci siano possibilità di guadagno e informazioni utili e forse Galandro era solo un’avanguardia che stava sondando la zona. Forse era in combutta con i Marchi Rossi anche se, da solo, non sembrava una grande minaccia oltre ad essere un poco di buono.
Garaele è preoccupata che lo spirito di Galandro torni, prendendo un nuovo corpo tra i cadaveri del cimitero e dato che ultimamente i corpi sono notevolmente aumentati, tornerà sicuramente molto presto per uccidere il suo unico bersaglio, Mark.
**Mark-Ssarnak**: “Si è esatto. Si tratta di una prova che serve ai miei ospiti. Direi che sia stata superata, forse non proprio come speravo ma si è comportato decentemente. Fatto sta che ora non può rimanere qui in ogni caso se non vuole mettere in pericolo la città. Quindi io devo abbandonarlo ma devo anche rimanere qui per proteggere questo luogo. Qualcuno si fa avanti?”
Un silenzio tombale piomba tra i presenti. Alcuni non capiscono appieno il senso delle parole dell’entità, tanto meno la richiesta inquietante.
Ssarnak vi guarda a turno tutti quanti negli occhi
**Reidoth** sembra che abbia capito e totalmente disgustata esclama inorridita: “Sei pazzo come dicono i racconti. Chi vorrebbe mai essere invaso da una creatura oscura come te? È già un miracolo che non ti abbia finito di fulminare.”
**Mark-Ssarnak**: “Bastava un ‘no. Grazie dell’offerta’ . Peccato però, sospetto che ti avrebbe fatto bene. Immagino che il prode paladino non voglia proporsi. Sorella Garaele invece? No eh?”
**Midori**: “Ssarnak, quanto è forte la tua volontà?”
**Mark-Ssarnak**: “La mia forza di volontà sfida le ere e la follia che ne deriva dall’attraversarle. Ma credo di aver trovato qualcuno”
**Midori**: “Sarebbe?”
**Mark-Ssarnak**: “Do il mio saluto al mio ospite. È stato... interessante.”
L’ultima frase vi lascia sbigottiti. Così come avete visto entrare Ssarnak come una forma di fumo nero dagli occhi di Mark, lo vedete uscire, rimanere per qualche attimo in aria come se fosse una nuvola che stesse guardando. Subito dopo, la nuvoletta nera, entra negli occhi di Halia.
Il tutto dura pochi istanti e ***Halia-Ssarnak***, con uno sguardo diverso dal solito dice: “Sarò degna di proteggere questa città, come ho sempre fatto”
Mark sembra intontito, si regge la testa, si strizza gli occhi e massaggia le tempie, si tasta un po’ le braccia e le mani.
**Midori**: “Prima mi sentivo più leggero. Beh, credo che questo sia un addio, prima che il signor Edermath torni qui per farmi arrestare. Con il vostro permesso si intende.”
**Midori**: “Credo che quella spada non appartenga a te Mark”
**Mark**: “Oh già, che sbadato. Immagino che dovrò ridare tutto al vecchio e nuovo proprietario. Praticamente quasi tutto ciò che ho addosso”
**Daran** avendo capito cosa fosse successo, intima rabbiosamente a Mark: “Tu non te ne andrai da qui prima di aver risposto alle mie domande. Ti inseguirò ovunque sarà necessario.”
**Mark**: “Signor Edermath, lascerebbe qui sua figlia da sola pur di avere le sue risposte?”
Daran, già viola di suo, cambia ulteriormente colore. Daran, Halia e Mark si allontanano a discutere da qualche parte nel villaggio, forse dentro qualche casa. Garaele, ricordandosi del doppelganger in prigione si congeda in fretta per tracciare il glifo che blocca il prigioniero. Chao non ha preso bene l’andamento dello scontro e prende a calci le rovine della casa vicina imprecando vari Pantheon conosciuti e non. I suoi improperi fanno praticamente da sottofondo alle conversazioni degli altri vicini a lui.
**Olbirek**, ancora con la spilla in mano, mormora “Bastardo”.
Midori cerca di consolare Chao e gli chiede di usare l’energia di quello sfogo per prendere tutto il necessario per la partenza.
Vircan cerca di capire cosa lo turbi, ma l’halfling esclama allontanandosi.
**Chao**: “No cazzo! No cazzo che non va tutto bene! Stupido uomo di latta!” 
Renata, dopo aver visto lo scontro, è rimasta sulla difensiva ma mostra sgomento e capisce perché Midori avesse richiesto più persone. Dal suo punto di vista, anche Phandalin sembra essere infestata dai non morti così come le altre città, anche più pericolosi del comune.
**Reidoth**: “Decisamente qui non sapete come annoiarvi”
I preparativi per la partenza continuano e chi è rimasto in piazza cerca di calmare i cittadini.
Lo strano, lento, Sole su Phandalin segna il mezzogiorno e le ceneri di Galandro, raccolte in un sacchetto di tessuto iniziano a vorticare. Midori poggia a terra il sacchetto e lo copre con il suo scudo. Le ceneri però sono praticamente impalpabili ed escono dai bordi dello scudo e continuando a vorticare sopra di esso, si forma nuovamente un portale.
* Midori vede Fritz che corre forsennatamente e quando la vede, per quanto possa correre in direzione del portale, sembra non riuscire a raggiungerla.
* Olbirek vede il cugino Reirak in un edificio che parla con qualcuno in una qualche occasione molto formale, forse solenne. Reirak rimane sbigottito a vederlo e probabilmente gli parte una delle sue  imprecazioni insensate e molto fuori luogo.
* Vircan immagina Marcus e lo vede proprio come lo aveva visto nel portale precedente qualche giorno prima.
* Sildar vede Gundren sempre incatenato ad un muro e pesto
* Carp vede la madre che sta parlando con qualcuno, forse in una locanda
* Bertice vede il padre che parla con qualcuno.
* Linene vede la propria Baronessa, la reggente di Yartar, la sua città
* Gwyn vede qualcosa che non riesce a descrivere, qualcosa di privato.
* Reidoth dice di non aver visto nulla di cui valesse la pena parlare.
* Iarno vede il Ragno Nero e lui ha visto Iarno. Il Ragno era in viaggio, forse tra le montagne ma non si sa quali con esattezza.
* Davino non sembra aver visto nulla.

Pochi istanti dopo aver sbirciato nel portale, questo sparisce e le ceneri si dissipano completamente nell’aria.
Dopo esservi chiesti chi aveste visto, da est arriva di corsa Fritz, sudato e trafelato, con il fiatone. Si ferma davanti a Midori. Sembra che voglia dire qualcosa ma il fiato corto non glielo permette.
Dopo un grosso sorso d’acqua, e un mega rutto, il goblin spiega che con Dritz erano andati a parlare con Aintz per avere il suo aiuto per l’attacco al castello ma che non erano riusciti a convincerlo. In più Aintz si è subito mosso per conquistare o abbattere il castello insieme a Dritz e a tutti i goblin della caverna. Aintz ha intenzione di uccidere personalmente Re Grol ed è già in marcia. Dritz ha però dato a Fritz un oggetto da darvi. Una specie di uovo d’ottone con una bocca e un orecchio in rilievo. Ogni giorno, con quell’oggetto potrete inviare e ricevere un breve messaggio dal possessore dell’altro “uovo”.
La missione di Dritz è molto pericolosa perché deve spargere esplosivi nei punti critici del castello. 
Non c’è più tempo, ogni istante è prezioso, occorre sfruttare il vantaggio dei cavalli e partire prima possibile. Non più di tre ore per raccogliere tutto il necessario. Persone, tendoni, pozioni, esplosivi e razioni per il viaggio.
Renata va ad avvertire i suoi soldati.
Olbirek urla ripetutamente “TORTOCOLLO!” per richiamare Chao che nel frattempo era andato via ad indagare su cosa stesse facendo Halia. Ma anche quando la borsa dei minatori si rivela disabitata, torna in piazza, ancora più nervoso, e viene aggiornato sulle ultime novità e sulla partenza imminente, mentre Olbirek continua a chiamarlo.
Daran, Halia e Mark tornano in piazza. Mark e Halia si sono cambiati d’abito. Daran annuncia di non poter partecipare all’operazione perché deve accompagnare Mark al primo posto utile dove sarebbe stato preso in carico dal suo ordine e scortato nel Cormyr dove sarebbe stato sottoposto ad interrogatorio ed eventualmente a processo.
La decisione di Daran vi lascia contrariati. Tra le 2 missioni, benchè dispiaciuto, ha scelto la propria.
Il piano è ormai deciso, e il tempo è scarseggia.
Linene, Sildar, Iarno insieme a Renata e le sue truppe si apposteranno a nord del castello simulando un attacco e sgominando eventuali resistenze.
Reidoth sorveglierà dall’alto la situazione e potrebbe sganciare esplosivi.
Chao, Davino, Midori, Olbirek, e Vircan tenteranno di infiltrarsi dalla porta a sud camuffati da Marchi Rossi e cercherà Gundren e, se possibile, anche Dritz.
Halia vi fornirà degli esplosivi, che vi metterà in conto, Garaele vi fornirà delle pozioni, Iarno si è messo a studiare il Grimorio di Bowgentle sotto l’occhio vigile di Sildar e Chao.
Daran e Mark si allontanano a cavallo.
La visita allo Scudo del Leone si rivela proficua. Nonostante tutte le noiose disposizioni e clausole legali vi vengono prestati utili oggetti. Linene stessa prende con se una cintura che probabilmente accresce la forza e una ballista grande quanto una persona.
Renata è tornata con le truppe, le tende sono state prese, i cavalli sono pronti per il viaggio.
Nel frattempo, vedete Daran, tornare dalla strada maestra a nord, solo. Non è ferito ma  completamente sporco di fango e visibilmente arrabbiato. Mormora insulti a mezzabocca. Vi chiede quando si parte e si allontana per andare probabilmente a cambiarsi.
La marcia prevede di avvicinarsi quanto più possibile al castello e trovare un luogo dove accamparsi per la notte.
Reidoth crede di avere un posto utile per la notte.
Garaele vi fornisce 3 pozioni di cura anche se è visibilmente preoccupata.
Daran torna, ripulito e in armatura ma ancora teso e poco comunicativo.
Chao vorrebbe chiedere qualcosa a Daran ma, preoccupato dalla possibile risposta, ci ripensa.
Il viaggio scorre tranquillo. Ci si ripete più volte il da farsi una volta arrivati al castello. Il gruppo si dividerà in 2. Mentre Daran, Linene, Sildar, Iarno e Renata con le 5 lance andranno a nord per simulare un attacco e creare un diversivo, Chao, Midori, Olbirek, Davino, Vircan e Fritz si introdurranno nel castello di nascosto dalla porta a sud. Reidoth sorvolerà la zona. Nel momento in cui verrà trovato Gundren, cercherete di neutralizzare Grol. Sperate che Aintz non si metta di traverso.
Iarno, Sildar, Daran e Linene hanno già avuto esperienze in zone di guerra.
Vircan è molto pensieroso ma non proferisce parola ma è comunque d’accordo con il piano.
E’ ancora sconcertato di come abbia potuto vedere il suo amico Marcus nel portale, ancora giovane come un tempo, 10 anni prima. Non sa dire se fosse tutta un’illusione, se lo abbia visto in un passato o di come sia rimasto giovane. Midori condivide le stesse preoccupazioni ed è in difficoltà a   pensare a Marcus quando appaiono questi strani portali per paura di non riconoscersi e sentire il tempo che è passato. Tuttavia questo è un problema per il futuro, in questo momento ci sono altre priorità per recuperare Gundren, rendere più sicura la foresta e fermare, si spera, il Ragno Nero.
Di nuovo vedete quasi di colpo la luce diventare più intensa nonostante il giorno volgesse al tramonto e l’aria scorrere in modo diverso. Chi più e chi meno riattraversa lo sconcerto e la nausea di oltrepassare la soglia della “*bolla di Phandalin*”.
**Midori** approfitta dell’uscita dalla bolla per chiamare Dritz con lo strano uovo metallico. Dopo aver riflettuto sul messaggio pronuncia: “Armata di Phandalin muove l’assalto a Cragmaw. Rallenta Aintz. Dirigetevi al fianco sud del castello. Rallenta Aintz. Arriverà un drago.”
Chao consegna una pergamena con l’incantesimo “inviare” da usare dopo il vostro messaggio di incursione avvenuta in modo da procedere con il diversivo.
A sera inoltrata, arrivate ad una radura con una vegetazione molto curata e luminosa nonostante l’ora. Centinaia di lucciole illuminano il luogo e non c’è bisogno di usare torce.
Reidoth vi racconta che si tratta di un luogo in cui, un tempo, i druidi del luogo venivano a riposare ed è incantato in modo da non essere trovato facilmente e non ci sarà bisogno di montare una guardia.
Cenate con le razioni seppur guardando i capponi presi da Midori per fare da esca.
C’è molto silenzio, forse alcuni sono spaventati o hanno timori per l’indomani, ma per molti, l’attesa prima dell’alba della battaglia non è una novità. Olbirek sembra fiero e a suo modo contento che la missione stia finalmente arrivando al dunque. Al salvataggio di Gundren. Chao, da persona di città si sente un po’ spaesato e continua a pensare a come adattare le proprie tattiche e il suo personale punto di vista in questa situazione. Recuperare persone non gli è estraneo ma non insieme ad un un mezzo esercito di nobili in il castello di goblin e forse con un drago in arrivo. Midori si guarda in giro in cerca di qualcuno cui dare conforto, la sua fede la sorregge ed è un po’ ammaliata da questo luogo che fa da santuario.
Verso la fine della cena **Vircan** prende la parola: “Voglio approfittare della vostra presenza per giurare di fronte a voi e ad Helm sul mio percorso. Non è stato facile capire cosa volessi fare veramente. I recenti avvenimenti hanno messo in dubbio alcune cose che davo per scontate.” Vircan si genuflette con il suo spadone davanti al nugolo di lucciole che fa da falò e recita solenne:

>**“Io Vircan Lotharius Silmerhelve giuro di restare sempre vigile contro ogni minaccia. Mai abbasserò la guardia. Sarò il guardiano instancabile, attento ai >pericoli visibili e invisibili, e non concederò tregua a chi minaccerà la pace. Prometto di essere lo scudo e la spada per coloro che non possono difendersi da soli. Mi impegnerò a proteggere i deboli e gli indifesi, senza badare a costo o pericolo. Che Helm mi guidi e mi sostenga nella mia missione, ora e per sempre. Nessun malvagio sfuggirà alla mia veglia”.**

L’armatura di Vircan si illumina debolmente e cambia colore. Da dorata diventa viola-porpora. Linene, Daran, Reidoth, Renata, Olbirek, Midori e Sildar annuiscono chinando la testa in segno di approvazione e rispetto. **Chao** è ancora più spaesato, durante il giuramento, chiede a Renata “Ma i paladini non dovrebbero aver già giurato?”
**Renata** fa cenno di aspettare un attimo a Chao e al termine del giuramento risponde: “I paladini scelgono un percorso ad un certo punto, non tutti lo fanno ed in effetti è qualcosa che non si è sempre fatto, ma se seguono una chiamata interiore possono scegliere un percorso più specifico che si confaccia meglio alla loro indole. E’ devono giurare con un nuovo voto solenne”
**Vircan** si rialza e guardandovi pronuncia: “Continuerò a proteggervi sempre”
**Chao**, ancora più spaesato per l’esagerata solennità, e rimasto quasi senza parole, dice “Credo che smetterò di chiamarti uomo di latta”.
Midori recità una preghiera di benedizione alla luce delle lucciole
**Vircan**: “Speriamo di ritrovarlo”. 
Il sottinteso che Vircan parlasse di Marcus, fa scendere una lacrima a Midori.
Iarno sembra preoccupato e pensieroso. La sua espressione è grave e rimugina qualcosa. Tiene stretto il grimorio. Sildar, da combattente navigato si da un tono e sembra in aspettativa per la battaglia. L’idea di ritrovare Gundren, probabilmente, lo ha risvegliato.
Il gruppo prende congedo e **Olbirek** vi dice con un mezzo sorriso “Abbiamo un nano da salvare”
Chao vede che non c’è molto altro da fare e questo è più il terreno della diplomazia di Midori e va a dormire anche lui ma prima chiede a Fritz di insegnargli qualche parola in goblinoide per essere più credibile nella sua recita. Purtroppo, complice l’ora tarda, l’intrinseca difficoltà della lingua dei goblin e Fritz che non ha ben capito, le parole si limitano a semplici saluti e indicazioni di base, non più di 10 tra parole e locuzioni.
Mentre il gruppo si allontana e prende posto nelle tende per la notte, Midori si avvicina e chiede cosa lo preoccupi
**Iarno**: “Come Sir Silmerhelve ha giurato di proteggere tutti quanti, anche io non sarò da meno. Ho molto da farmi perdonare”
**Midori**: “In ogni caso di qualunque cosa si tratti, di qualunque cosa tu abbia bisogno fanne parola con noi perché stiamo attraversando momento importante, ci sono molte vite a rischio. Forse sta nascendo una nuova famiglia, una nuova alleanza, non esitare a chiedere di qualunque cosa tu abbia bisogno, e anche tu Sildar”
**Sildar**: “Io e Iarno ne abbiamo viste tante in passato e ne siamo sempre usciti, forse siamo un poco arrugginiti ma saremo pronti a tenere tutti al sicuro.”
La notte scorre tranquilla per essere in mezzo ad una foresta, il luogo riesce a placare i pensieri e il sonno si concilia velocemente appena vi stendete sui vostri giacigli e l’erba sotto sembra morbida quanto un materasso di piume.
Nel cuore della notte uno strano ronzio intermittente e fastidioso sveglia Midori. Si tratta “dell’uovo” di Dritz. Midori, cerca di usarlo come le è stato spiegato e avvicina la parte dove c’è scolpita la bocca. L’uovo “parla” con la voce di **Dritz**, una voce stanca ma anche spaventata: “Un drago? Mi stai prendendo per il mio culo verde?” segue un lungo silenzio e strani versi un po’ simili a quelli di Fritz quando ha spiegato qualche parola a Chao
**Dritz**: “Cercherò di bloccare Aintz per dirigerlo a sud. Noi siamo quasi arrivati.”
Midori è stupita dal fatto che i goblin abbiano fatto già tanta strada, probabilmente hanno viaggiato anche di notte ma l’importante è che il messaggio sia arrivato. Informerà gli altri al mattino e prova a riprendere sonno.
I sogni nuovamente popolano il riposo del gruppo, stavolta con tutti i presenti anche se un poco diversi. Un’altra volta una missione in un posto sconosciuto, un’altra volta si affrontano pericoli insidiosi e alla fine c’è sempre lui il folle drago bianco che ormai sembra conoscervi. Vedete compagni cadere sotto i suoi attacchi impietosi, non c’è modo di dialogare con questa creatura animata da pura rabbia e odio.
Vi svegliate, sempre inquieti e solo con pochissime memorie del sogno, non sapete nemmeno se abbiate vinto contro l’avversario. Sperate che qualunque cosa sia accaduta, non accada anche oggi.

## Fine settimo giorno