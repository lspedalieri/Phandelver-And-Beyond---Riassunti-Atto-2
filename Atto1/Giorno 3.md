
## 28 / 09 /1491
### Parte 1 - L’assedio di Phandalin

La notte scorre tranquilla e Midori riflette sullo strano oggetto luminoso sorto dalle montagne a sud est. Non si comportava come una stella perché non seguiva la normale rotazione delle stelle. Si trovava oltre le nuvole e la sua luminosità era stabile. L’alba avrebbe dovuto già essere avvenuta ma era ancora buio, praticamente notte fonda e senza Sole non era possibile capire che ora fosse. Qualcosa aveva aggiunto almeno 2 ore ai giorni o rallentato tutto e solo nella zona di Phandalin. Scrutando i bagliori, Midori ebbe l’impressione che questi si muovessero in un modo più specifico, come se stessero seguendo i contorni di una volta, una cupola invisibile e incorporea e loro c’erano dentro. Sembrava tutto assurdo e sarebbe occorso molto più studio per capire di cosa si trattasse. 
Con tutti questi pensieri, Midori si accorse quasi per caso che la sua ombra era cambiata, come se una luce dalle spalle stesse aumentando di intensità e tremolando. Ad un certo punto però, una sottile puzza di bruciato si fece strada. Midori va subito a vedere dalla finestra dall’altra parte del corridoio cosa stesse succedendo e vede, che una luce tremula sta illuminando il terreno. Dal fondo della strada che va ad est, fiamme iniziano a divampare.
In fretta Midori bussa a tutte le stanze e tutti vengono avvertiti dell’incendio che non sta ancora interessando la locanda, ma solo quella che sembra essere l’ex taverna del Gigante Addormentato.
In pochi minuti il gruppo scende ed esce dalla taverna. Il rumore dell’incendio inizia ad essere chiaramente udibile e il puzzo di bruciato è decisamente più forte.
Qualche cittadino esce timorosamente ad osservare ma di li a poco tornano velocemente in casa. 
Per qualche istante vi chiedete il perché di questo comportamento ma, nel provare a girare l’angolo per raggiungere la strada, vi trovate praticamente circondati da un manipolo di Marchi Rossi e bugbear con spade e clave pronte.
Uno dei Marchi Rossi vi intima di andare in piazza con un eloquente gesto e vi dice “Il capo vuole parlarvi”.
Trovandovi in seria inferiorità numerica e dato che sembrava esserci un tentativo di dialogo, avete obbedito, con riluttanza.
La vostra vista si abitua alla poca luce e le fiamme purtroppo aiutano a vederci meglio.  Scorgete così una figura con una tunica sfarzosa e un lungo bastone scintillante sopra il  tetto della casa accanto al municipio.
La figura non si presenta, ma da quanto avete sentito non può che trattarsi del famigerato **[[Bastone di Vetro]]** che esclama con una voce che sembra un raschio “Vi voglio dare un’altra occasione di andarvene, con le vostre gambe. Non mi toglierete Phandalin, ne voi, ne la vostra Alleanza dei Bugiardi”.
A poco valgono le parole di Midori per dissuadere il mago dai suoi intenti predatori e viene anche presa in contropiede quando BdV le risponde su quanto l’Alleanza le abbia mentito. Insoddisfatto della discussione, BdV estrae una bacchetta, la punta verso il municipio accanto e un attimo dopo un velocissimo punto luminoso si proietta dalla punta al tetto del municipio, esplodendo in una sfera di fuoco che avvolge l’edificio.
Dal municipio esce Sildar, tossendo, cercando di capire la situazione. Dopo pochi istanti si rende conto e mette mano alla spada per sguainarla ma sente una voce che per un’istante lo rincuora ma subito dopo gli fa gelare il sangue. “Sildar, vecchio nobile compagno,  non ti sei ancora reso conto di come e quanto tu sia stato usato dai tuoi padroni?”.
Sildar alza gli occhi in direzione della voce sopra il tetto e rimane impietrito vedendo il suo amico scomparso Iarno Albrek.
Per un’ultima volta Midori prova a far capire l’insensatezza di questo comportamento distruttivo, ma le sue parole sembrano cadere nuovamente nel vuoto e, ormai visibilmente scocciato, il mago schiocca le dita e i briganti, insieme alle bestie che vi circondavano, si avvicinano per attaccarvi.
Lo scontro minaccia di essere furibondo e difficile. Avete il timore che, chiusi lì, BdV possa lanciare un’altra palla di fuoco anche in mezzo ai suoi stessi uomini pur di colpirvi. Il gruppo più vicino inizia lo scontro ma vi difendete e rispondete più che bene. Dopo pochi secondi, una freccia proveniente dal lato sud colpisce gravemente uno dei bugbear. Un altro arciere misterioso? Avrà sbagliato mira o vi sta aiutando?
Pochi istanti dopo, dal municipio escono 3 persone che si dileguano velocemente. Si tratta certamente di Galandro e dei due marchi rossi fatti precedentemente prigionieri.
Le frecce continuano a colpire con letale precisione i vostri avversari e sembrano provenire proprio dal tetto della casa a sud.
Altri avversari cadono sotto i vostri colpi e quelli dell’arciere misterioso e il resto continua ad avvicinarsi. Risuona la malefica risata del mago dal tetto che vi schernisce, finché dal campanile del municipio in fiamme esce fuori Sildar, che si lancia dal tetto accanto, deciso ad affrontare il suo vecchio compagno.
Olbirek a questo punto lancia un urlo ferale, come se qualcosa in lui si fosse rotto, la sua relativa calma e ragione sono sostituiti da una sete di sangue inarrestabile, gli stessi colpi che riceve sembrano fargli poco effetto.


In quel momento si sentono, mormorate, delle parole arcane, ma non vengono dal mago: è Chao, che dimostra di aver compreso un incantesimo del libro di Galandro scagliando 3 dardi di luce verso BdV.
I dardi vanno chirurgicamente a segno e il mago urla di dolore, ma il timbro è quello di un urlo disumano, come se fosse stato fatto di più voci tonanti contemporaneamente.
Sildar rompe gli indugi e attacca. Midori non è del tutto convinta che il mago sia umano e lancia un incantesimo offensivo, che lo colpisce, e un’arma fluttuante alle spalle di BdV, in modo che questi, tra l’arma e Sildar, rimanga bloccato. Darkhas fa fuoco di copertura con le frecce e insieme a Olbirek e Vircan fanno muro verso i lati nord e est.
I vostri nemici continuano a cadere ma sono ancora tanti.
L’ultimo gruppo di avversari, posti ad ovest, inizia a partire all’attacco. Uno di loro va avanti, ma gli altri due sono bloccati da un urlo intimidatorio alle loro spalle. L’urlo sembra avvicinarsi velocemente e una donna alta in armatura, scudo e spada affronta da sola il gruppo che si stava muovendo da quel lato. Il brigante e il bugbear sono sbigottiti e il primo va velocemente giù, sotto i colpi feroci della donna. L’ultimo brigante in corsa, vedendosi da solo, si ferma e si guarda indietro, un pessimo presentimento lo assale, ma non ha neanche il tempo di pentirsi delle proprie scelte che viene colpito a morte da 2 frecce.
L’esito dello scontro, prima nefasto per voi, sembra che stia per essere ribaltato. Anche sorella Garaele esce fuori di casa in armatura e si unisce alla battaglia tentando di intimidire e distrarre gli avversari. Intanto, sotto i vostri colpi, BdV continua ad urlare in maniera disumana, a tratti sembra cambiare aspetto e, forse arrivato al limite, diventa un umanoide bluastro e si trasforma in un grosso uccello stigeo per volare via lontano.
La donna in armatura sta subendo i colpi del bugbear e si sente una voce femminile con l’accento dei Rashemi provenire dal tetto da cui partono le frecce che in tono canzonatorio dice: “Non dirmi che ti devo dare una mano”. La donna in armatura urla continuando il suo attacco ma una freccia sottomette il bugbear che pare arrendersi. I pochi superstiti sembrano risvegliarsi dalla loro frenesia e decidono di scappare. Lo scontro è finito. 6 briganti e 2 bugbear giacciono morti ai vostri piedi. Siete nuovamente fradici di sangue. Forse iniziate a non avvertire più la differenza.
Una donna bionda vestita di nero scende dal tetto, da dove provenivano le frecce, e si avvicina alla donna in armatura. Sembrano parlare come se si conoscessero da tempo. 
Vi avvicinate al bugbear ormai sottomesso e alle due donne che ringraziate per il prezioso aiuto.
La donna in nero simula dei colpi di tosse e la **donna in armatura** con una voce di disapprovazione le dice “Dovresti fare qualcosa per quella tosse e per le tue abitudini”
La **donna in nero** risponde sfrontatamente “Ah non hai sentito per la tosse? Sei la solita schiappa.”
Decisamente le 2 donne si conoscono da tempo.
Chiedete chi siano, e perché vi hanno aiutati. L’**umana bionda vestita di nero** introduce la donna in armatura con un tono tanto cerimonioso quanto sarcastico “Vi presento la nobile Linene Graywind, Paladina degli Scudi di Yartar e proprietaria dello Scudo del Leone”.
**Linene** sospira e dice stancamente “E lei è Halia Thornton, proprietaria della Borsa dei Minatori, proveniente da non so dove”. 
Intanto arriva di corsa sulla scena anche **Daran**, in armatura: “State tutti bene?” 
Linene annuisce, mentre Halia fa un cenno di ‘così così’ indicando Linene.
**Daran**, resosi conto che i difensori erano ancora vivi, si tranquillizza. “Mi sono perso tutto il divertimento vero?”
Midori chiede a Daran se può arrangiare delle persone per spegnere gli incendi. Il drow annuisce e dice che organizzerà subito una catena con i suoi braccianti, gente del paese, tra i pozzi e gli incendi. Il drow sembra molto più avvezzo al comando di quanto non si sarebbe detto dal precedente incontro.
Garaele si avvicina al bugbear e pronuncia un incantesimo ponendogli una mano sulla fronte. Da quel momento potete porgli delle domande e sarà obbligato a dire la verità.
Notate che Halia sta trattenendo una risata e **Linene** guarda Garaele supefatta ed esclama “Ti sembra questo il momento?”. L’elfa, durante l’incantesimo, aveva impresso un simbolo osceno sulla fronte del bugbear.
Tra smorfie di dolore, il bugbear confessa che il suo capo è Re Grol, che sembra essere goblinoide di tipo superiore a tutti gli altri e che ora prende ordini dal Ragno Nero (Black Spider). Gundren serve vivo al Ragno Nero ed è ostaggio al Castello Cragmaw, nel fitto della Foresta di Neverwinter che, a detta del bugbear, è un posto sotto strettissima sorveglianza, impossibile da espugnare e anche da raggiungere in segretezza. 
**Garaele**: incalza il prigioniero “Gli ostaggi dei Marchi Rossi, sono ancora vivi?”
**bugbear**: “Fino a ieri si, stavano nelle celle sotto al maniero, ma sono allo stremo ormai”
Molte altre domande vi sorgono in mente e c’è da salvare delle persone in ostaggio da mesi, ma, intanto, **Davino** si avvicina da voi con il suo solito sguardo perso nel vuoto e indicando la strada ad est, vi chiede timidamente: “è la mia taverna che sta bruciando?”


### Parte 2 - Il maniero Tresendar

S’è fatto quasi giorno sulla piazzetta centrale di Phandalin e un mesto e un bel po’ pesto Bugbear subisce le domande incalzanti di tutti i membri del party e di sorella Garaele, insieme allo scherno di Lady Linene. Daran è andato ad organizzare l’intervento per lo spegnimento dei fuochi. Midori cerca di capire con Sir Sildar se e cosa ha lanciato quelle devastanti palle di fuoco, chiedendo anche il parere dell’elfa. Senza dubbio un potente mago che è volato via che però Sildar non è convinto non trattarsi del suo vecchio amico Iarno nonostante l’evidenza. Sildar aveva regalato anni prima una bacchetta delle palle di fuoco, un po’ difettosa, con solo 2 cariche giornaliere perché l’amico era solito usare solo magie difensive. Avendo visto i 2 incendi, Sildar era convinto che non potesse più usarla e si era lanciato al combattimento.
Riuscite a comprendere che un altro bugbear di nome Mosk stava sorvegliando la battaglia dall’esterno ma sembra essere fuggito.
Halia, durante i vostri discorsi, gesticola e Chao si rende conto che sta usando un codice rivolto proprio a lui. Vista la complessità del discorso, Chao ha solo l’occasione di fare capire che ha capito. Probabilmente la donna vuole incontrare l’halfling prima possibile.
Dopo aver preso ulteriori informazioni sul Maniero del Casato Tresendar, luogo dove vengono tenuti prigionieri alcuni abitanti del villaggio allo stremo delle forze, sede dei Marchi Rossi, il party decide di evitare l’approccio dal lato del cimitero, che conduce alla bocca di una insidiosa voragine, collegata al maniero, e abitata da un misterioso e pericoloso mostro, che a detta del bugbear, pare essere in grado di possedere le menti, e di assaltare le rovine correndo verso l’ingresso principale.  Sopraggiunge in quel momento Davino, esprimendo preoccupazione per la taverna del Gigante Addormentato che sta andando a fuoco, la sua taverna. Tra lo stupore e la perplessità degli eroi, non si riesce a districare esattamente il rapporto tra Davino e la mezzorca Greska, quindi Midori, Chao, Olbirek e Darkhas s’incamminano lungo la strada principale per recarsi al maniero. 
Dopo averlo avvisato delle ultime informazioni e del prossimo assalto, Davino sembra ricordare qualcosa e mormora il nome “Ssarnak” riferendosi proprio al mostro che sembra vivere nella voragine. Una creatura sicuramente molto pericolosa da non provocare eppure, a sentire il giovane, ha anche lei un suo “lato buono”. Tuttavia Davino sembra avere sempre parole buone per tutti, quindi non è chiaro quanto ci si possa fidare delle sue valutazioni. Sir Vircan e sir Sildar decidono di restare a Phandalin ad aiutare gli abitanti a spegnere gli incendi mentre Davino si reca alla taverna. Il party, procedendo, passa davanti la taverna in fiamme. Davino sta parlando sommessamente a Greska, o più probabilmente, sta subendo un cazziatone. Sentite Davino dire alla mezzorca che gli dipiaceva che lei avesse dovuto dar fuoco alla loro taverna.
Usciti dal confine della città, riuscite a vedere il maniero alle prime luci dell’Alba
Salite su per la collina e finalmente vedete i resti del maniero, circondato da delle basse mura rovinate che scendono per la collina. Il maniero è letteralmente spaccato nel mezzo, da nord a sud. Solo parte dei tetti copre ancora la base del maniero. Notate che in alcune zone all’interno del maniero ci sono resti di accampamenti, fuochi spenti e residui vari. Il luogo è abbastanza vasto ma, in fondo al corridoio principale, trovate una scala che scende fino ad una botola che non pare chiusa o bloccata. Aprite la botola e trovate una scala che scende a chiocciola per almeno 9 metri. Rapidamente, la luce non filtra più, ma, nel percorso, trovate delle torce spente appese lungo il muro.
La scala termina in uno stretto corridoio che finisce con una porta chiusa. La porta si apre su un pianerottolo largo un metro e mezzo, 5 metri sopra una grande cantina, con gradini di pietra che scendono al pavimento in due brevi rampe. Un'altra porta si trova sotto le scale a nord. Una grande cisterna in pietra occupa la parte occidentale della stanza, le cui pareti sono rivestite di barili e botti. Sul lato destro della cisterna c’è una porta socchiusa.
Scendete con cautela, ormai vi trovate almeno 15 metri sotto il maniero. Da una rapida occhiata non trovate nulla di particolare, la cisterna è alimentata da un rubinetto rotto, posto quasi a qualche centimetro dal livello dell’acqua. Il rubinetto continua a versare acqua, probabilmente di raccolta, la vasca è profonda alcuni metri con un bordo che esce dal pavimento per circa 60 centimetri. Tra la rifrazione e le increspature provocate dal flusso d’acqua non è facile guardarci attraverso ma Chao nota qualcosa appesa al rubinetto e ben immersa. Approfittando di un bastone metallico con delle tacche (probabilmente uno strumento per misurare la profondità dell’acqua), tirate fuori una borsa impermeabile che contiene gemme per 50 monete d’oro, dei vestiti puliti da viaggio, una pozione di guarigione e un’altra che Midori individua come pozione dell’invisibilità.
Nel frattempo, sentite dei rumori provenienti dalla porta socchiusa. Darkhas si apposta dietro la porta e silenziosamente guarda da uno spiraglio. Un uomo dai lunghi capelli neri e un liuto sulla schiena sta frugando nelle merci dentro la stanza.
Midori intuisce subito che si tratta di Galandro che vi ha mentito ancora sulla sua  conoscenza del posto. Entrate nella stanza e l’uomo si immobilizza ma sembra tranquillizzarsi quando si gira, vi riconosce e cerca di rabbonirvi con frasi di circostanza per cavarsi d’impaccio. Vi dice che è li per conto degli altri 2 prigionieri, che presto arriveranno anche loro e anche se sembra contraddirsi continua a vomitare parole per confondervi, ma nonostante i suoi tentativi di scappare sa di essere circondato. 


Frugate lui e il suo zaino ma trovate solo poche monete, cosa che non corrisponde con i soldi che gli avevate dato precedentemente e difficilmente potrebbe aver speso (specie per ridarli ai suoi debitori). Midori è costretta ad usare “zona di verità” per avere risposte dal bardo che, con grande difficoltà, confessa di aver abbandonato gli altri 2 prigionieri al loro destino, della posizione delle prigioni e notate la sua riluttanza ad accompagnarvi. Concedete a Galandro di andarsene e mentre si allontana velocemente, sentite un tintinnio molto sospetto provenire dal suo liuto, unico posto che Olbirek non aveva controllato. Tuttavia sembra che non siate interessati a riacciuffarlo e lo lasciate andare. 
Attraversate la porta sotto la scala (in direzione nord) e vi trovate sulla sinistra (direzione ovest) un largo corridoio coperto da una fitta polvere. Le pareti sono decorate con finte colonne ogni dieci piedi, e le doppie porte all’estremità ovest della sala sono rivestite in lastre di rame, ora verdi con l’età. Un rilievo in rilievo di un angelo triste abbellisce le porte. Riflettendoci sopra, ritenete che, oltre, si trovino delle cripte o un piccolo mausoleo di famiglia. Il tetro corridoio ha un pavimento di lastre di pietra. Delle candele quasi esaurite si trovano lungo le pareti alloggiate su degli appositi portacandele. Chao attraversa il corridoio ma si rende conto che, a metà, il pavimento si flette verso il basso come se sotto fosse vuoto. Con cautela, l’halfling si sposta verso una parete dove il pavimento sembra meno piegato. I bordi sono decisamente più stabili e con attenzione si riescono a percorrere ma per sicurezza, legate una corda lungo i portacandele. Nonostante questa precauzione, il pavimento è più instabile del previsto e dopo il passaggio di Darkhas, crolla rivelando che era formato da tavole di legno appoggiate ai bordi e ricoperte dalle lastre di pietra. Il buco è profondo almeno 3 metri.
Vi trovate davanti alla doppia porta che si aprirà solo al costo di romperne la serratura e gli arnesi da scasso di Chao. Tre grandi sarcofagi di pietra si trovano all’interno di questa cripta polverosa e appoggiato a ciascun sarcofago c’è uno scheletro umano rivestito di pezzi di maglia arrugginita. False colonne lungo le pareti sono scolpite a immagine di querce sparse. Le doppie porte nell’angolo sud-est sono rivestite in lamiera di rame ossidato. Sulle pareti ci sono molte iscrizioni, troppo rovinate per poter essere interpretate. Il rischio che gli scheletri si risveglino da un momento all’altro è alto e Midori li controlla. Un tenue bagliore nelle orbite buie fa pensare che siano pronti a scattare. Provate a distruggerne uno ma non sembra essere sufficiente.
I bassorilievi sono molto consumati dal tempo e di difficile interpretazione ma sembrano essere riferiti alle antiche nazioni elfiche, forse legate alla famiglia Tresendar in qualche modo.
Ci sono altre 2 porte, una sulla parete nord e una sulla parete est, da quest’ultima giungono dei rumori. Provate ad aprire la porta a nord chiusa a chiave e ci riuscite con difficoltà. 
Un breve e stretto corridoio porta a una stanza con delle rastrelliere di armi che fiancheggiano le pareti di questa camera, tra cui lance, spade, balestre e dardi. Una dozzina di mantelli rossi sporchi pendono dai ganci vicino alla porta. Frugando tra i mantelli, riuscite finalmente a saggiarne la fattura. Si tratta sicuramente dei mantelli usati dai Marchi Rossi, che, ad una prima occhiata si direbbero poco più di tele rosse e lerce ma, in realtà, sono estremamente resistenti con un bordo interno finemente ricamato in oro. Il ricamo compone frasi scritte in elfico che Midori sa leggere. In ognuno dei mantelli si parla dell’antica nazione elfica di Illefarn che per migliaia di anni copriva tutta la Costa della Spada e oltre. Doveva esserci qualche legame molto importante perché i Tresendar fossero in possesso di quei mantelli, forse erano simboli di appartenenza, una tesoro ritrovato, un pegno, un’antica parentela o un’unione tra casate anche se la nazione di Illefarn era già scomparsa in un’epoca troppo precedente a quella attribuita ai Tresendar. I mantelli possono essere adattati tramite delle cinture interne e uno di questi è già adattato a misura di halfling e, in un angolo, c’è cucito malamente il nome “*Verter*”. Chao prende questo mantello e gli altri ne prendono uno l’uno: potrebbero essere utili per infiltrarsi o essere riconosciuti al momento giusto.
Tastate il breve corridoio e vi rendete conto che una parete è mobile. Oltre alla parete c’è una stanza aperta. E’ l’estremità nord di una grande caverna naturale, ma è stata rifinita con muri di blocchi di pietra lavorata e un pavimento lastricato. Qui sono conservati diversi barili contro le pareti, insieme a un certo numero di casse vuote, paglia per l’imballaggio, martelli, piede di porco e chiodi. La caverna sembra dare proprio sulla voragine e preferite tornare indietro verso l’altra porta della cripta.
Mentre provate ad aprire la porta, sentite gli scheletri vibrare per un attimo ma sembrano quietarsi subito. La porta non è chiusa a chiave e aprendo, vi trovate davanti un bugbear con una benda su un occhio che vi aveva sentito arrivare ma ugualmente stupito di vedervi entrare. L’aspetto del bugbear corrisponde a quello di Mosk, il loro capo descritto dal vostro prigioniero. Questa lunga stanza è divisa in tre aree, con sbarre di ferro che la delimitano a nord e a sud. La paglia sporca ricopre i pavimenti di quelle celle, le cui porte a battente sono aperte. Un paio di donne e un ragazzo umani malridotti sono tenuti nella cella a nord, mentre un goblin vestito sgargiante è confinato a sud. Tutti sono vestiti con semplici tuniche grigie e hanno ceppi di ferro attorno alle caviglie incatenate ai rispettivi muri. Un mucchio di vestiti abbandonati è ammucchiato con noncuranza contro la parete più lontana. Darkhas rimane indietro cercando di non essere notato.


Con uno scatto il bugbear si lancia verso la cella con gli umani e stringe il collo della ragazza. Il bugbear riesce ad estrarre un pugnale e puntarlo al collo della ragazza in lacrime, troppo impaurita e stanca per reagire. La donna e il ragazzo, nonostante le loro condizioni, iniziano ad urlare. 
Il **ragazzo** urla “Lascia stare mia sorella!” mentre la donna grida disperata. 
Il bugbear che conferma di essere Mosk, vuole barattare la vita della ragazza per la propria libertà e non appena sarà al sicuro, la lascerà andare. 
Il **goblin** alle vostre spalle mormora “E’ meno stupido di quanto pensassi”.
Notate un ghigno crudele sulla faccia di Mosk, non potreste mai fidarvi di lui e cercate di trovare altri “compromessi” che non prevedano l’uso di ostaggi però non sembrano funzionare, il bugbear è intenzionato ad avere un’assicurazione che non lo seguirete e l’unico modo è avere un deterrente. Vi trovate in una situazione di stallo. Anche un tentativo di Midori di bloccare Mosk con la magia purtroppo non va a buon fine. Dalle vostre spalle sentite una voce acuta ma perfettamente intonata e pronunciata in un comune ottimo nonostante venga da un **goblin**: “Prendi me bestione!” 
Vi girate verso il piccolo **goblin** che continua a parlare “Non puoi liberare la ragazza dalla catena senza esporti, mentre loro possono liberarmi, io mi consegnerò a te e tu avrai comunque un ostaggio”.
Mosk sembra stupito dalla logica ineccepibile del goblin e non arriva a pensare che il goblin potrebbe non avere esattamente lo stesso “valore” per voi.
Vi avvicinate al goblin che vi sussurra di non preoccuparvi, sa di avere meno valore per Mosk e probabilmente verrà lasciato andare, se così non fosse sembra sicuro di cavarsela. Scrutate il goblin; a parte lo sguardo deciso, i profondi occhi verdi e la curiosa veste, non pare avere nulla di diverso dagli altri che avete incontrato. Ringraziate il goblin per il suo gesto, assolutamente inaspettato, e rimanete anche stupiti per la sua presenza e intelligenza. Dalle sue parole sembra sinceramente in pena per la situazione dei Dendrar. Olbirek, puntando un piede al muro e con un potente strattone, riesce a strappare dal muro la catena che tratteneva il **goblin** che si presenta. “Potete chiamarmi Dritz” dice mentre raccoglie uno zaino con uno strano bastone legato.
Mosk prende e solleva il piccolo Dritz e lascia la ragazza che si abbandona ad un pianto. Mosk, lentamente si muove verso la porta e durante questa, il goblin vi fa un occhiolino che forse indica di stare pronti. Il bugbear sta molto attento a non avere nessuno alle spalle e tiene gli occhi su di voi ma non sa che Darkhas è rimasto fuori appostato con una freccia incoccata al suo arco. Dritz coglie l’occasione, si fa scivolare in mano lo strano bastone dallo zaino e urla “Occhio!”, alza la testa del bastone proprio davanti all’occhio scoperto di Mosk quando questa si apre rivelando una luce calda e abbagliante come oggetto portato al calor bianco.
Con un urlo ferale di dolore, **Mosk** lascia andare Dritz e si tiene l’occhio praticamente bruciato e cauterizzato. “Il mio occhio! La pagherete!”.
Mosk urla in maniera ferale in un modo che Olbirek riconosce. Il bugbear è andato in frenesia e l'armatura rivela dei piccoli spuntoni sparsi. Mosk si strappa la benda dall’altro occhio, rivelando che è perfettamente funzionante.

### Parte 3: Enigmi nell’oscurità (aka un normale mercoledì mattina)

Mosk è pronto a combattere ma Darkas aspettava il momento giusto per scagliare una freccia e colpisce in pieno petto il bugbear scatenando un fiotto di sangue. Olbirek non attende oltre e si scaglia con la sua ascia spaccando la freccia piantata da Darkhas sul pettorale di Mosk imbrattandosi ancora di sangue di bugbear. Chao inizia a fiancheggiarlo specularmente ad Olbirek e Midori lancia sul bugbear un fuoco incantato. Molto velocemente Mosk, comprende lo squilibrio e fugge per salvarsi ma cade rovinosamente nella buca aperta nel corridoio rimanendo tramortito.
Dritz, che si era rintanato nell’officina per rimettere insieme una balestra, viene avvertito da Midori che lo scontro è finito e ha bisogno di aiuto per liberare i Dendrar, e prende 3 mantelli rossi per coprirli. Il goblin prende vari attrezzi e, con qualche difficoltà riesce a liberare i prigionieri dalle loro catene. Intanto tutti gli altri controllano che Mosk sia inerte.
I Dendrar sono molto provati e Midori offre loro da mangiare delle razioni, cura le ferite evidenti e offre i mantelli per coprirsi meglio, ma sicuramente ci vorrà del tempo prima che si ristabiliscano psicologicamente. La donna (Mirna Dendrar) ringrazia Midori e cerca di rimettere insieme i pezzi grazie a qualche informazione di Midori. “All’inizio sembravano essere qui per fare da milizia per la città, ci proteggevano dai goblin e bugbear che erano arrivati di recente. Poi hanno cominciato a derubarci, sempre di più. Quando Thel si è ribellato, sono venuti a prenderci in casa e lo hanno ucciso, ci hanno portati qui e mi hanno detto di averlo dato in pasto ad un mostro. Per qualche tempo però il loro capo sembrava preoccuparsi per noi, ogni tanto veniva qui quando non c’era nessuno e cercava di curarci, ma nelle ultime settimane sono arrivati i bugbear e il capo è diventato perfido e crudele con noi. Ci ha picchiati e affamati. Tutto questo non ha senso” . Midori è perplessa dal resoconto di Mirna e anche Dritz non sembra convinto.
Intanto Chao, Olbirek e Darkhas cercano di capire come svegliare e frugare Mosk. Chao casta una mano magica che vola verso il bugbear e trova un borsello. All’interno trovate delle piccole gemme semipreziose (50 mo), 33 ma e una chiave di ferro. Bisogna svegliare Mosk per interrogarlo.


Olbirek segue il vecchio adagio nanico “prima picchia, e poi domanda” e lancia una delle lastre di pietra a terra su un piede del bugbear apparentemente inerte. 
**Mosk** si sveglia urlando “AHHHHHH! Il mio piede! Non vi bastava il mio occhio?”
Il nano, l’elfo e l’halfling non sembrano mostrare alcuna compassione per il prigioniero che da bestia assetata di sangue ora sembra essere venuto a più miti consigli. 
Chiedete a **Mosk** cosa stesse facendo li il quale risponde sofferente con un tono da vittima “Stavo cercando qualcosa di valore dopo la battaglia, tutti gli altri sono scappati o morti dopo che il loro capo si è dileguato”
Mosk chiede di essere lasciato andare dato che ormai è stato sconfitto e non ha più ostaggi e gli avete preso anche i suoi averi ma non siete decisamente di umore compassionevole e, soprattutto, Midori, in questo momento non è con voi. Anche Darkhas non sembra avere affatto simpatia per i bugbear.
Chao raccoglie la benda di Mosk da terra. Sembra una classica benda di cuoio nero per coprire un occhio guercio, molto elegante. Ha dei piccoli alloggi, forse per delle pietre preziose.
Midori esamina i vestiti e il bastone di Dritz. La veste rosa e il cappello a punta farebbe effettivamente pensare ad un giullare, anche il bastone con la strana testa di goblin che ride calzerebbe, se non fosse per la strana struttura vitrea. Midori chiede a **Dritz** come è riuscito a fare quell’effetto luminoso e se si trattasse di magia, ma il piccolo goblin, molto tranquillamente risponde che non si intende di magia e quella di prima era una “semplice reazione termitica, sono le basi delle mie ricette”.
Midori non capisce di cosa parli il goblin e intanto sente l’urlo del bugbear e chiede a Dritz se può andare a controllare.
Dritz si avvicina alla buca e Chao gli domanda perché fosse in prigione. Il goblin spiega che intratteneva le truppe ma che, ad un certo punto, quando erano giunti anche i bugbear, le sue battute non erano state più gradite ed era stato messo in prigione “Pessimo pubblico i bugbear”. Poco dopo anche Midori si avvia verso il resto del gruppo e passando per l’area dove si trovano i sarcofagi, incrocia Chao che le passa la chiave di ferro trovata nel borsello di Mosk. 
Midori raggiunge il resto del gruppo alla buca e vede il bugbear glabro. Per prima cosa Midori, stupita, si rivolge a **Dritz** chiedendo come mai il bugbear sia in quelle condizioni che le racconta della pietra sul piede, delle lamentele e del fatto che il grosso goblinoide sia ridotto così grazie anche ad “una delle mie invenzioni più brillanti, ma meno commercializzabili” afferma con baldanza il goblinoide minuto. A seguito poi della naturale domanda sulla destinazione dell’utensile ritrovato, Dritz vi dice che la chiave è universale per le porte del sotterraneo e lui conosce le varie porte segrete sparse per il sotterraneo.
Midori si rende conto che la famigliola si è accorta dei sarcofagi e porta lentamente i Dendrar nell’armeria, chiede loro di attenderla lì perché servirà un po’ di tempo per trovare una via d’uscita e che presto saranno tutti fuori di li.
Chao chiede a Midori in che condizioni siano i prigionieri, dopo aver chiesto conferma a Dritz che non ce ne fossero altri rinchiusi. Anche Chao allora si prodiga a dare acqua e razioni ai Dendrar e il gruppo si riunisce nella stanzetta magazzino che conduce anche alla voragine.
Mentre a Darkhas viene chiesto di rimanere a sorvegliare Mosk, seguite Dritz che si offre di aprire le porte segrete per saltare la caverna ed evitare il misterioso mostro. Tornati nella stanza che si apre sulla caverna, avete una stranissima sensazione. Avvertite dei rumori di tanti tipi, che cercano di articolarsi, i rumori diventano lettere e sillabe pronunciate da tante voci diverse di persone che avete conosciuto e diventano parole.
“*OSssPitI. EroI vEnuTI dA LoNtANo*”.
Non capite da dove provengano le parole, sembrano formarsi nella vostra mente più che essere un suono vero e proprio.
“*mA sIetE tutT’AltRo cHE SenzA MacChIa e SenZa pAURa*”.
Un po’ impauriti vi domandate se tutti state sentendo delle voci e Dritz vi risponde che si tratta del mostro che abita il crepaccio ma consiglia di ignorarlo e vi raccomanda di non farvi saltare i nervi nonostante tutto quello che possa dirvi. Dritz vi spiega che si tratta di un mostro pericoloso a cui vengono dati in pasto i cadaveri delle vittime dei Marchi Rossi e, a volte, anche alcuni membri che recentemente si sono ribellati. 
“*dI CoSa aveTe PauRa*? *Così TanTI SegrEtI inCoFfesSaBILi*”.
Cercate di scacciare le voci che tentano di provocarvi e seguite Dritz che apre una nuova parete segreta che da in un’angusta scalinata che scende di qualche metro ma finisce in un vicolo cieco. 
“TorNeREte prEsTO”.
Dritz prova a spingere la parete in fondo a sinistra rivelando che si tratta di un’altra porta segreta ma questa non riesce ad aprirsi per più di qualche centimetro. Qualcosa sembra ostacolare l’apertura dall’altro lato, forse un mobile. 
Sentite dei mugugni soffocati provenire dalla stanza nascosta.
Anche Olbirek, puntando i piedi sul muro di fronte non riesce ad aprirla molto di più. Provate a bloccare lo spiraglio con un bastone metallico preso nell’officina. Tuttavia, pochi secondi dopo aver inserito il bastone, questo sembra essere risucchiato e “masticato” da qualcosa che fa dei rumori metallici, legnosi e viscidi. Nel mentre Chao evoca nuovamente una mano magica che passa attraverso la fessura e ha il tempo di vedere attraverso di essa. 


La stanza è chiaramente una camera da letto. Le pareti della stanza sono ricoperte da drappi di stoffa scarlatta. L'arredamento comprende una piccola scrivania con sedia abbinata, un letto dall'aspetto confortevole e una cassapanca in legno ai piedi del letto. Dall’altro lato della stanza c’è una solida porta davanti alla quale c’è un bastone così traslucido che sembra di vetro ed è perfettamente dritto in verticale appoggiato sulla sua punta, in un equilibrio innaturale. Al centro della stanza, sulla sedia c’è un uomo legato mani e piedi e imbavagliato. L’uomo assomiglia molto a quel “Bastone di Vetro” che avete affrontato poco prima in città ma ha dei vestiti un po’ diversi e la sua faccia non sembra così distorta. Appoggiato alla parete scorrevole bloccata c’è un mimic che sta divorando il bastone e con i suoi tentacoli sta cercando di arrivare all’uomo legato. Il mimic non sembra muoversi da quell’angolo e ostacola l’apertura della parete. Intanto il mimic finisce di risucchiare  il bastone, la porta si richiude e la mano finisce il suo effetto. La porta è bloccata da un malefico mimic, una creatura mutaforma tipica dei dungeon quasi priva di intelligenza con la quale non si può trattare, uno degli incubi di tutti gli avventurieri alle prime armi. Chao riferisce quanto ha visto con la mano ma tutto continua a non avere senso. Poteva essere lo stesso Bastone di Vetro affrontato prima? Come si sarebbe legato da solo? Chi lo avrebbe legato e chiuso con delle creature voraci? Bisognava capire chi fosse quell’uomo e se fosse prigioniero.
Purtroppo non c’è alternativa che passare dalla caverna. Intanto Olbirek si era inoltrato nella caverna grazie alla sua vista.
Una brezza fredda riempie questa grande caverna naturale, portando con sé il debole odore della carne in decomposizione. Un crepaccio divide la caverna ed è fiancheggiato da due colonne di pietra grezza che sostengono il soffitto alto sei metri. Due ponti di legno ad arco senza parapetto attraversano l’abisso da un lato all’altro. Il crepaccio è ampio almeno 3 metri e sarà profondo almeno 9. Il fondo del crepaccio emana un tenue bagliore azzurro, forse funghi bioluminescenti, anche se solitamente non sono blu. La voce torna a sussurrarvi frasi
“rIeCCovI, beNTOrnaTI”
“Un POVeRO essERe rImaStO seNZa Uno ScOPo”
“GranDI VERgoGnE IncoFFeSSabILi”
“NeGAte le VoStrE SteSSe OrigINI”
Per quanto vi sia stato detto di stare calmi, è difficile non reagire a delle parole che sembrano pungervi sul vivo, anche se non sapete esattamente a chi sono rivolte le frasi e se tutti quanti le sentite insieme. Olbirek tiene la sua ascia in mano e si sporge per vedere il fondo del crepaccio. Ci sono dei cadaveri, hanno tutti dei mantelli rossi tranne uno. Hanno tutti il ventre squarciato ma non sembrano in decomposizione.
Vi inoltrate tutti nella grotta e ora sentite dei suoni veri, come di dita che tamburellano sulla roccia e vengono da dietro di una delle grandi colonne che reggono la caverna accanto al ponte a sud. Il suono proviene dalla parte alta della colonna. Alzando lo sguardo vedete delle enormi unghie, dei veri e propri artigli ad ogni dito che picchettano ai lati della colonna e una testa in una posizione innaturale rispetto alle mani fa capolino da un lato. La testa ha un unico enorme occhio luminescente e una bocca senza labbra con denti aguzzi in vista. La creatura scende dalla colonna, si torce quasi a snodarsi e arriva a terra, dall’altro lato del crepaccio rispetto a voi. La creatura è raccapricciante e non si avvicina a nulla che abbiate mai visto o sognato nei vostri peggiori incubi, ma oltre all’aspetto mostruoso sembra solo fissarvi con attenzione senza intenzioni ostili. La creatura come se intuisse i vostri pensieri e intenzioni ribatte alle accuse che si formano nelle vostre menti e vi bolla come “noiosi e uguali agli altri che si spacciano per le Cappe Rosse.  Midori ribatte al mostro che dicendogli che è un assassino indicando i corpi nel fondo del crepaccio.
“InVaDEte la mia caSA, mi ACcuSate di eSSerE un aSSaSSino, ma nON sAPeTe nuLLa. NoN lI hO uCCisi Io. SoNo sTAte le fInTe CaPPe RoSSe e me li HaNNo ‘dONaTI’ pEr aVEre chiSSà quALe faVOre. DoVREste fARe moLTa aTTenZIone o nOn RIUsciREte neMMeno a suPErARe qUesTO crePAccIO“.
Non sembra che ci siano menzogne nel discorso della creatura ma ogni parola sembra fatta apposta per tentare di ferire e questo vi fa sentire attaccati.
Intanto chiedete a Dritz di chiamare Darkhas per avere rinforzi e il goblin va verso il mezzelfo rimasto nel corridoio.
Ancora una volta la creatura intuisce i vostri pensieri e risponde “Non AlzErò un dItO cOntRo di vOi, poTEte eSPloRAre la MIa cASa” e si appoggia al muro di pietra dietro di lui continuando a fissarvi. 
Fate domande alla creatura ma non sembra interessata a rispondervi fino a quando non parlate della persona legata alla sedia.
“L’umANo cOn il bAStONe è camBIaTO, qUalCuNo lO hA USUrpATo, su FOrZa, anDAte a saLVarLO, nOn sIEte gLi ERoi? Ma scEglIeTe il pOnTe con molta attenzione, quello giusto vi porterà dall’altra parte, mentre quello sbagliato vi porterà dall’Altra Parte”.
Se la creatura vi avesse parlato con una voce più naturale forse non avreste capito il senso delle parole ma attraverso i pensieri capite che l’Altra Parte è una sottile metafora per il fondo del crepaccio e, presumibilmente, la morte.
Arrivano Darkhas e Dritz. Anche Darkhas comincia a sentire le voci ed è inquietato dal mostro. Capendo subito, stavolta, gli altri membri del party lo invitano a stare saldo e non attaccare la Creatura. Questa infatti sembra lasciare via libera al party per poter procedere ed effettuare ulteriore esplorazione.


Vi mettete ad analizzare i ponti sempre sotto il silenzioso sguardo vigile del mostro. Chao nota un meccanismo sotto al ponte a nord posto dall’altro lato del crepaccio, impossibile da raggiungere senza salirci sopra. Grazie alla vista di Olbirek notate un meccanismo uguale sotto il ponte a sud ma posto dal vostro lato del crepaccio. Funi entrano ed escono dal meccanismo e si collegano ai ponti. Ma la distanza non fa capire bene il funzionamento. Chao usa nuovamente la mano magica per avvicinare la sua vista al meccanismo e intuisce che il verso giusto è quello che conduce al meccanismo stesso, quindi quello a nord dovrebbe essere il ponte sicuro. Per ulteriore sicurezza prendete una grossa fune nella stanza degli attrezzi e la legate alla grande colonna e a Chao che lentamente si avventura sul ponte. 
“cOrAgGio, Un alTRo PasSeTTo, Il Fondo NON è lOntaNo”.
Chao contina a scacciare la sadica voce dalla mente fino a quando arriva dall’altra parte salvo. Il ponte ha retto bene. Uno ad uno superate il ponte nonostante gli scherzi sadici della creatura. Per ultimo passa Olbirek ancora turbato dalla precedente trappola nel corrodoio. 
“Una CreAtUrA aBiTuaTA alle VETte deLLe moTaGNe chE HA PAuRA di uN PicCoLo InnoCUO PoNtE?”
Con i nervi scossi ma contenti di aver superato il crepaccio, imboccate il corridoio vicino, che conduce a un vicolo cieco con due porte chiuse ai lati. Secondo il giro che state facendo, l’uomo legato dovrebbe essere sulla vostra destra. Non sentite rumori, usate la chiave universale e la porta si apre. Questa stanza sembra essere il laboratorio di un mago. C’è un grande tavolo da lavoro allestito con alambicchi, storte, bobine di distillazione e altri dispositivi alchemici, il tutto bollente e ribollente. Gli scaffali sono pieni di fasci di pergamene e tomi dall'aspetto strano. Vedete una porta chiusa che dovrebbe dare idealmente alla stanza dell’uomo legato, dove dovrebbe esserci il bastone. Vi prendete del tempo per origliare e frugare nella stanza. Tra i libri c'è un tomo scritto in nanico. Il diario di un avventuriero di nome *Urmon* che descrive la storia della Miniera Perduta di Phandelver e della Forgia degli Incantesimi. Si tratta di un manoscritto che sembra originale. Secondo Olbirek, Urmon è un avventuriero del passato molto noto tra i nani e se il manoscritto è originale potrebbe anche essere unico ed avere un grande valore per le informazioni.
La maggior parte dei materiali in questa stanza non hanno valore, ma tre piccole bottiglie contengono reagenti rari: mercurio, bile di drago e belladonna in polvere. Questi valgono 25 mo ciascuno per un farmacista o un alchimista o essere usati come componenti. Midori nota che gli alambicchi ribollenti sembrano dedicati alla creazione di pozioni dell’invisibilità.
Provate ad aprire la porta dopo aver usato la chiave ma anche questa non si riesce ad aprire più di qualche centimetro. Sembra sbattere su un oggetto solidissimo posto dall’altro lato, presumibilmente il bastone che sembrava di vetro.
Sentite nuovamente i mugugni soffocati e gli strani rumori viscidi che venivano dal mimic. Chiunque sia dentro sta per essere mangiato. Olbirek brandisce la sua ascia ed inizia a colpire con forza la porta che dopo alcuni colpi viene letteralmente scardinata ed è possibile estrarla dall’uscio. Trovate il bastone davanti a voi, dritto in verticale, appoggiato a terra solo per la sua punta. Olbirek prova a spostarlo e sollevarlo con tutta la sua forza ma il bastone rimane fisso sul posto. Per non avvicinarsi troppo.
Chao usa la mano magica per sbavagliare l’**uomo legato** che finalmente può tirare un respiro lungo. “Lady Hawkwinter è un piacere conoscervi finalmente. So che avete tantissime domande ma, vista la situazione, Potreste liberarmi, per favore?”.
L’uomo corrisponde alla descrizione di Iarno Albrek e assomiglia molto all’essere che avete affrontato in città ma è decisamente più umano e sicuramente più ragionevole. 
Midori non è convinta e forse il pericolo immediato potrebbe aiutare ad avere risposte sincere ma significherebbe avvicinarsi troppo a coloro che ha giurato di combattere ma domanda comunque chi è. 
L'uomo si presenta in fretta “Sono Iarno Albrek, quello vero. Non so chi abbiate visto finora o di chi avete sentito parlare ma suppongo che non fossi io. Sildar è con voi? Sta bene?” 
Rispondete che è grazie a Sildar se loro sono li a cercarlo perché non aveva creduto all’impostore.
**Iarno** risponde rincuorato “Che Mystra bendica il suo capoccione duro”
Le parole del sedicente Iarno, sembrano convincenti e Chao prova a slegarlo con la mano magica.
**Iarno** pare approvare: “Una mano magica, ottima idea”. 
Iarno riesce ad alzarsi appena in tempo e il mimic afferra la sedia ed inizia ad inglobarla e intanto cerca qualcosa nella scrivania. Riesce ad afferrare alcuni fogli e portarli con se. Vi chiede se avete salvato i Dendrar e sembra sollevato dalla vostra risposta. Il mimic affamato si sposta dal suo posto e si avvicina. Immediatamente **Iarno** afferra il bastone e riesce a brandirlo normalmente. “Andiamo via. Qui non è rimasto più nulla ormai”.
Uscite velocemente e un secondo mimic che forse era bloccato dal bastone si anima e vi insegue oltre l’uscio. Vi affollate nello stretto corridoio e chiudete la porta a chiave. Siete in dubbio se esplorare le zone rimanenti, potrebbe essere facile se non è davvero rimasto nessuno, ma avete delle persone da recuperare, un ponte da superare nuovamente sotto l’occhio di un mostro crudele. 
Tornate alla caverna per dirigervi verso il ponte sul lato sud e passate tutti davanti alla **creatura mostruosa con un occhio solo** che rimane tranquillo ad osservarvi: “Sir AlBReK. SiETE viVO, sia BenedeTTa la VosTRa MysTrA”. 


Non potete fare a meno di avvertire una nota sarcastica nella frase e sentite **Iarno** parlare con la creatura “Ssarnak, tu c’entri qualcosa in tutto questo?”
'*Ssarnak*' proprio il nome di cui aveva accennato Davino.
**Midori** chiede: “Siete voi Ssarnak?” e continua “Conoscete allora un ragazzo di nome Davino?”
L’inquietante occhio di Ssarnak si spalanca ancora di più, fissa la chierica e le si avvicina fino a mezzo metro di distanza chinandosi. L’occhio sembra scrutare tutta la vita di Midori, come non ci fosse altro e stavolta la voce di **Ssarnak** è chiara, cristallina e usa proprio la voce di Davino ma a differenza del giovane, questa ha un tono crudele e inquisitorio “Il piccolo Spezzato, è tornato”. 
Non fate in tempo a capire il senso di quelle parole che un boato riecheggia nella caverna scuotendola. Frammenti della caverna cadono e sentite la pietra attorno a voi creparsi.
**Iarno** urla “Figlio di puttana!” vedendo gli sguardi dei suoi salvatori si affretta ad aggiungere “Scusate. Versione breve. Sta per crollare tutto e dobbiamo scappare in fretta. Recuperiamo i Dendrar”.
Nello stesso momento sentite delle urla in avvicinamento, provenire dal corridoio a sud est “Sei pazzo! Qui crolla tutto! No! Non voglio andare li! Lasciami!”. Riconoscete la voce. Si tratta di Galandro, che a quanto pare è stato acciuffato da qualcuno. Forse i vostri amici di Phandalin hanno avuto più fortuna di voi nel catturarlo? Dal corrodoio emergono invece Galandro e un uomo con un mantello rosso che gli punta una spada alla schiena e un coltello sul collo. Riconoscete anche quest’uomo: è il vostro primo prigioniero, al quale, per la sua reticenza, avete dato il nome '*Mark*'.
**Mark** vi ignora mentre Galandro, in bilico sul precipizio, vi lancia uno sguardo terrorizzato che chiede platealmente pietà. “Custode! Custode! Ho qui un pasto per te!” urla Mark
Ssarnak si fa strada tra voi scavalcandovi e si pone davanti al ponte, bloccandone l’accesso. Per lunghissimi secondi Ssarnak squadra i 2 nuovi arrivati, praticamente incurante della situazione. Non avete il tempo di capire e di reagire e sentite nelle vostre menti una voce solenne “E SIA!”. 
Ssarnak evapora letteralmente davanti ai vostri occhi in una nube di fumo scuro che entra negli occhi di Mark, assorbendolo completamente. L’espressione di **Mark** cambia, sembra diventare improvvisamente calma, si guarda una mano e mormora con una vera voce “Quanto tempo è passato”.
In pochissimi istanti, *Mark-Ssarnak* gira Galandro davanti a se e senza un fiato lo trapassa da parte a parte all’altezza della cassa toracica con la spada. 
Galandro emette un gemito strozzato e gorgogliante, un suono orribile. Vedete “Mark-Ssarnak” spingere il corpo di Galandro con un piede, liberando la spada dal corpo che cade rovinosamente nel crepaccio. L'espressione di Mark è assolutamente indifferente. L’assassino vi guarda con un debole sorriso e vi saluta con la sua “nuova” mano, poco prima di sparire rapidamente nell’oscurità. In quel momento un altro boato scuote la grotta e altri detriti cadono. 
“Non c’è tempo da perdere!” Urla **Iarno** per farsi sentire nel caos “Ormai sono andati”.
Attraversate il ponte molto più velocemente di quanto vi sareste aspettati, vi dirigete di corsa verso l’armeria per recuperare i Dendrar e avvisare Dritz. Decidete velocemente, un po’ a malincuore, di lasciare il tremante Bugbear al suo tragico destino. Non riuscireste ad attraversare il buco con tutte le vibrazioni e il pavimento sconnesso, quindi non rimane che fare il giro nuovamente o uscire dal cunicolo a sud che però non conoscete.
Preferite la strada conosciuta, intanto un’altra esplosione rompe la colonna a nord nella caverna e il ponte vicino crolla nel crepaccio. Il piccolo Nils cade a terra nella corsa ma Darkhas, che chiude la fila, lo prende in braccio e fa forza alla povera famiglia. Riuscite ad imboccare la scala e non appena emergete in superficie fate in tempo a vedere che la superficie del maniero si abbassa rovinosamente di alcuni metri. Avete fatto appena in tempo a salvarvi. Un gran polverone esce a sbuffo dalla nuova voragine.
Siete tutti salvi (tranne Galandro e Mosk), avete salvato gli ostaggi, recuperato il capo, debellato la gang che taglieggiava il paese, è andata distrutta la loro base (con tutte le sue reliquie storiche) e, a giudicare dalla posizione del Sole, non è nemmeno mezzogiorno. 
Dall’altra parte c’è una creatura dai poteri imprecisati nel corpo di un furfante che, a quanto pare, non avesse nulla da perdere, ed ora è pure a piede libero.
Scendete dalla collina sostenendo i Dendrar che finalmente rivedono la luce del Sole e respirano l’aria della campagna.
Arrivate alla strada principale di Phandalin, passando davanti la taverna del Gigante Addormentato, finalmente spenta ma ridotta ancora peggio di quanto lo fosse prima. Greska, Davino e numerosi cittadini guardano voi e il polverone, ma appena vedono che avete recuperato la famiglia rapita, sembrano raggianti, come se tutta la paura che finora li aveva adombrati fosse sparita e sentite anche delle voci di acclamazione.
Intanto giungono anche Halia, Sildar e intravedete anche i bambini di “Zorz”. Sildar, che avevate lasciato cupo al pensiero che il suo amico fosse diventato un maestro del Male, riprende il suo aspetto impettito e sembra quasi commosso. Nel vederlo avvicinarglisi, Iarno gli punta il bastone e vuole essere sicuro che sia davvero lui. 
Per un attimo, carico di tensione, il tempo sembra fermarsi, ma **Sildar** non si fa intimorire. “Sapevo che non poteva essere te, ha usato la bacchetta che ti avevo regalato, e scommetto che non sapeva che fosse difettosa”, dice Sildar.


“bacchetta che hai strapagato, come sempre amico mio. Mi dovete scusare, ma abbiamo dei doppleganger in giro”, replica **Iarno**. 
Troppe emozioni per una sola mattinata. Per tutti.
I due si abbracciano e rimanete tutti accanto alla taverna ancora fumante.
Sentite **Davino** che con un sorriso molto ingenuo vi dice “Sono contento che siate riusciti a salvarli, credo che il paese ne avesse davvero bisogno”.
A sentire queste parole Iarno si congela, deglutisce a vuoto. Il mago Si volta lentamente verso Davino e lo guarda molto attentamente, puntando il bastone verso il ragazzo. **Iarno** pronuncia delle parole a volume decisamente alto per provenire da un nobile. Sembra anche concitato, e piuttosto spaventato “TU! COME FAI AD ESSERE ANCORA VIVO?”

### Parte 4 - Fattorie col buco

Non sono presenti Linene, Daran, Garaele e Vircan.
Bertice Edermath e Mintee Graywind fanno notare che i loro genitori sono scomparsi dopo essere andati in soccorso del gruppo e potrebbero essere rimasti coinvolti nel crollo. 
Greska si frappone tra Iarno e Davino e non da al mago alcuna possibilità di confronto con il ragazzo.
I ragazzini stanno strillando, Iarno sta accusando Davino, Greska sta per chiamare il fratello a “sedare” Iarno. La situazione sta rapidamente precipitando.
Il gruppo cerca di mettere in sicurezza i bambini dandoli in custodia a Halia che li conduce con durezza a casa di Linene.
Cercate di fare il punto della situazione, verificate la storia raccontata da Iarno e Dritz. Vi fate tradurre le missive da Bertice e cercate di rassicurare i bambini.
Chao fa vedere a Carp il mantello firmato “Verter” e il ragazzino si deve arrendere all’idea che il cugino sia dovuto scappare. 
Andate insieme a Davino nella zona del cimitero. Trovate la tomba del padre di Elmina. 
Dietro la cappella del cimitero, tra gli alberi del boschetto, trovate l’ingresso di una caverna crollata e un gran polverone. Nella nuvola di polvere intravedete qualcuno che credete di conoscere. Dopo qualche istante Vircan sbuca fuori dal polverone, senza armi, pesto, sbigottito e convinto di essere stato rapito, insieme agli altri, da un gruppo di orchi e ogre capeggiati da uno strano goblin.
Trovate una protesi di metallo a forma di avambraccio sinistro ma attaccata ad essa c’è il grosso dito di un ogre finito sotto le macerie del crollo. L’ogre si risveglia e vi attacca. Riuscite a sconfiggerlo. Riconoscete il braccio, deve essere quello di Daran di cui avevate notato una forma strana. Vircan prende in consegna il braccio.
Tornate al paese e cercate di indagare separatamente. Vircan afferma che Linene e Daran sono stati portati a Tor della Viverna, mentre Garaele era riuscita a fuggire.
Data la distanza, non arrivereste prima di notte e siete stanchi dalle prove della giornata (Assedio all’alba, dungeon a colazione e ogre a pranzo). 
Vi recate singolarmente alla borsa dei minatori. Halia, visibilmente in hangover, vi fornisce alcuni strumenti e vi dice, quasi aspettandosi un ringraziamento, di essere stata lei a scoccare frecce ai Marchi Rossi al fienile. Vi chiede di ritrovare il suo socio Gundren. Chao cerca di sondare le intenzioni di Halia che sembra sapere molte cose su di lui. Midori scambia dei rubini per denaro contante e spiega che il maniero è crollato in seguito a delle esplosioni. La tesi di Midori è che i goblin che avevano rapito Gundren avessero tirato esplosivi sul maniero. Halia chiama Lanar uno dei 2 nani di guardia e gli chiede una consulenza. Il nano spiega che un tale crollo non può essere dovuto al semplice lancio di esplosivi all’esterno ma che è stato una serie di esplosioni molto precise avvenute all’interno.
Avete sicuramente bisogno di riposo e di nuovi strumenti per affrontare quel che vi aspetta. Cavalli, cibo, attrezzi ed esplosivi. Chiedete a Dritz di fabbricare qualche congegno esplosivo in vista dell’assalto al castello. Il goblin ha bisogno di cercare dei componenti in giro ma vi fa capire di essere un po’ stizzito dal vostro atteggiamento paternalistico. Probabilmente il goblin è stato maltrattato più spesso di quanto dia a vedere. Dritz vi dice anche che in giro ci sono dei goblin “davvero cattivi” e che gli esplosivi all’interno del maniero li aveva messi lui ma aveva fatto in modo che esplodessero in una lenta sequenza per dare la possibilità di fuggire.
Midori chiede ad Elmina alcuni oggetti utili a gruppo e indaga sul passato della ragazza, su chi sia Davino e se fosse accaduto qualcosa di strano negli ultimi mesi. Elmina racconta i tragici avvenimenti degli ultimi mesi: l’arrivo dei Marchi Rossi, l’omicidio di Thel, la morte del padre Elmar, strani furti nelle case tra cui un ciondolo della madre e dei bracciali dei due garzoni Anders e Thistle Corleton. Elmina si fida di Midori e le confessa di aver avuto un vuoto di memoria di alcuni giorni al termine del quale sembra essersi risvegliata tranquilla in casa e di aver trovato in un suo cassetto un pugnale d’argento. 
Il sospetto si fa subito forte in Midori: è possibile che Elmina sia stata posseduta da Ssarnak. Midori fa il nome di Ssarnak ad Elmina e la ragazza sembra incredula perché da bambina lesse una filastrocca su di lui che viene insegnata ai bambini di Phandalin. Elmina chiama Anders e Thistle per conferma. Anders è un ragazzo sui 16 anni con lo sguardo perennemente distratto e la sorella Thistle è una ragazza bionda di 17 anni sempre pronta ad aiutare. I due ragazzi e la giovane donna recitano a Midori le parti di un’inquietante filastrocca.



>Tra le ombre e i sentieri nascosti,
>Ssarnak si aggira, mai riposto.
>Con un occhio soltanto, spia nel buio fitto,
>cercando i disperati, col suo sguardo diritto.
>
>In tempi antichi, Ssarnak fu un mago potente,
>ma nel buio divenne un mostro imponente.
>Ti scruta nel cuore, legge la tua vita
>per lui sei un libro aperto
>non nasconderti dietro le dita
>
>Con l'occhio fiammeggiante, spia nell'oscurità,
>ma accoglie gli oppressi con generosità.
>Chi dispera e cerca sicurezza,
>trova nel mostro un'inaspettata salvezza.
>
>Nella notte oscura, sarà il tuo tormento,
>come sbuffo di fumo si muove nel vento.
>Bracca i vigliacchi, sentinella nel buio,
>essi scapperanno nel più lurido tugurio.
>
>Nessun codardo che sfida il destino,
>mai sfuggirà al suo sguardo assassino
>Ma se nella tua anima brilla il coraggio,
>egli non ti avrà, sarai sempre in vantaggio.
>
>Ma se il tuo spirito si arrende,
>Non esser disperato o Ssarnak ti prende

Midori sgrana gli occhi nel sentire la filastrocca cantata con tale disinvoltura dai 3 giovani. In qualche modo il paese sa di Ssarnak. Inoltre, l’idea che Elmina sia stata posseduta da Ssarnak diventa sempre più realistica e la sconvolge profondamente. 
Elmina si mette a tremare e si siede.
Midori cerca di rincuorare Elmina dicendo che probabilmente Ssarnak la ha salvata da qualche minaccia incombente.
Incontrate *Donnabella Fiasco*, l'ex cameriera della taverna del Gigante Addormentato. La ragazza è piuttosto arrabbiata per averle fatto perdere il lavoro ma dopo aver saputo che è un'aspirante maga, le commissionate oggetti e pergamene rimettendola di buon umore. 
Anche Donnabella è contenta di vedere Davino e sostiene che sia stato lui ad insegnarle la magia. Da Donnabella, incontrate anche Sildar e Iarno, quest’ultimo alla ricerca di un nuovo grimorio.
Chao si reca alla fattoria Alderleaf per parlare con Qelline riguardo il mantello firmato “Verter” anche se, secondo Carp, questo potrebbe dispiacere alla madre. Qelline, vicino al suo cinghiale nero, accoglie con diffidenza Chao ma è visibilmente contenta che quel covo di briganti sia stato distrutto. Sembra anche che sappia della vostra rissa alla taverna del Gigante Addormentato. Chao le mostra il mantello forse appartenuto al nipote. Qelline immaginava che Verter si fosse immischiato in situazioni losche ma lo aveva fatto per conto di Garaele in modo da spiare i briganti. Inoltre si convince di dover andare a cercare il nipote a Neverwinter.
Qelline spiega che dalle parti di Thundertree si trova una sua vecchia amica, la druida Reidoth che sta cercando di portare pace ed equilibrio tra le ceneri e le ombre delle rovine. La druida potrebbe sapere dove si trova il castello Cragmaw. Qelline si offre di accompagnarvi fino a Thundertree. 

In locanda rincontrate Iarno sempre sorvegliato da Sildar e cercate di capire quali siano le sue reali intenzioni. Il mago è cosciente degli errori che ha fatto ed è pronto a pagare per le conseguenze delle sue azioni, ma tutto ciò che ha fatto è stato per avvicinare il Ragno Nero, vero artefice delle disgrazie recenti di Phandalin. Iarno si era finto un boss del crimine con obiettivi simili a quelli del Ragno ma quando questo, lo invita nel suo covo, trova Davino incatenato ad un tavolo operatorio e Iarno capisce che la sua ossessione lo aveva portato troppo oltre. Il Ragno capisce di non potersi fidare così nei mesi successivi uno dei suoi sottoposti, un doppelganger chiamato Elix, inizia a sostituirsi ad uno dei briganti. I Marchi Rossi diventano una gang violenta e Elix uccide Harbin, Thel e rapisce la famiglia di quest’ultimo avviando un escalation di terrore nel paese. Nelle ultime settimane Elix si sostituisce direttamente a Iarno e chiama i bugbear dei Cragmaw. L’ossessione per la ricerca della verità sull’Evento di 10 anni prima lo stava rendendo folle.
Iarno vorrebbe aiutare il gruppo ma senza un grimorio si sente inutile. Non c’è nemmeno nessuno con un libro con degli incantesimi da trascrivere e il materiale trovato da Donnabella era poco anche se lui stesso si era offerto di aiutarla.
Chao, molto sospettoso fa vedere a Iarno il libro comprato da Galandro. Il mago incredulo ma anche riconoscente inizia a scorrere il libro e lo definisce “un’opera d’arte” e che non se fanno più così ma ad un certo punto si blocca e sbianca. Ricontrolla meglio ogni pagina del libro e chiede a Chao come lo avesse avuto. L’halfling rivela che lo aveva comprato per 50 monete d’oro. 
**Iarno**, con uno sguardo vitreo, restituisce il libro a Chao e mormora “50 monete d’oro per il libro di Bowgentle…”. 
Il mago si mette a parlare del grimorio e rivela che fu creato da un noto arcimago del passato famoso per le sue rocambolesche avventure attraverso i piani. Il suo obiettivo era di raccogliere le magie più curiose provenienti da ogni piano. Per fare ciò, aveva creato specifici incantesimi per spostarsi e tornare velocemente. Si narra che lo stesso libro avesse preso l’abitudine di “fuggire” ed essere irrintracciabile. In caso di situazione disperata, Iarno suggerisce di usare l’incantesimo di pagina 23. Potrebbe avere effetti collaterali ma di fronte a morte certa, potrebbe fornire una speranza.


Per andare a Tor della Viverna vi potrebbero servire dei cavalli e l’unico posto in città per comprarli è l’allevamento dei Lox a sud ovest della città. Vircan intanto ha comprato delle armi di fortuna dal fabbro Alger.
L’accoglienza dai Lox non è delle migliori, I 2 fratelli Bo e Luke Lox vogliono chiudere l’affare in fretta e sono visibilmente preoccupati della vostra visita inattesa. Chao cerca di capire se c’è qualcosa di sospetto e nel frattempo Midori si accorge che il bastone di Dritz è tra il fieno di uno dei cavalli. Alla richiesta di spiegazioni Bo è reticente e Luke non sembra essere in grado di articolare un discorso di senso compiuto. Bo si ritiene “protetto dai Marchi Rossi” noncurante che li avete sgominati. All’ennesimo insensato diniego, Olbirek decide di cambiare registro di conversazione afferrando Bo e “salutandolo” alla maniera dei Rockseeker, con una testata in volto. 
**Olbirek** urla perentorio “Dove! Sono! I! Goblin!” e Bo non tarda a spiegare che alcuni Marchi Rossi sono sotto il mulino e avevano preso i goblin.
Vi recate subito al mulino dove, trovate due Marchi Rossi. Vircan sembra preso dalla furia e si scaglia su uno dei briganti e, forse inavvertitamente, con un unico colpo lo proietta nel pesante ingranaggio del mulino. Il Marchio rimanente dopo un breve tentativo di scappare, si arrende e decide di passare dalla vostra parte. In quella cantina c’è un lungo tunnel dove dei Bugbear hanno schiavizzato dei goblin costringendoli a scavare materiale per esplosivi e per droghe. Venite accompagnati lungo il tunnel dal Marchio pentito che distrae per voi uno dei bugbear dandovi l’opportunità di attaccare di sorpresa. Il combattimento lungo il tunnel è complicato ma anche grazie ad un aiuto di Dritz, sconfiggete i 3 bugbear e liberate tutti i goblin che un po’ increduli vi ringraziano allontanandosi.
Dritz cerca di scusarsi per i suoi modi sospettosi, è già la seconda volta che lo salvate in un giorno. I Lox vi concedono i cavalli a metà del prezzo, forse più impauriti che riconoscenti.
Tornate alla locanda, ancora più stanchi, non vedete l’ora di rilassarvi anche se l’indomani vi aspetta un’altro scontro di cui sapete pochissimo.
Trovate la locanda di Toblen gremita di gente in festa. Ci sono Sildar, Iarno, Davino e Darkhas e, con grande sorpresa, ci sono anche Linene, Daran e Garaele. Tutti guardano un uomo in piedi su un tavolo. Ha capelli neri, occhi chiari, un elegante mantello rosso bordato d’oro, un’armatura di cuoio porpora con una placca pettorale fregiata e una spada alla cintola con un fodero che sembra fatto d’argento. Lo riconoscete, è Mark, che molto probabilmente è ancora posseduto da Ssarnak perché, come se sapesse che steste per entrare, vi indica e con un largo sorriso dice “Ed ecco gli eroi che hanno permesso tutto questo!” mentre nelle vostre menti sentite la voce chiara di **Mark-Ssarnak** “La vostra lunga giornata non è ancora finita, stiamo aspettando un ospite”. 


### Parte 5 Finalmente sera, forse

Mark-Ssarnak sta parlando allegramente alla folla nella taverna declamando le vostre gesta. Il modo in cui lo avete “risvegliato” e sgominato i Marchi Rossi in pochi giorni, viene molto romanzato. Vedete Iarno che contrito parla con Mirna Dendrar. Daran, Linene con le rispettive figlie e Garaele che festeggiano. Vircan va dalle persone liberate le quali sembrano contente benché provate. Vircan restituisce il braccio a Daran che lo reinnesta sul moncherino. Linene consegna a Vircan il suo spadone che gli orchi non sono riusciti a portar via. Vircan è molto sollevato ma impugnando lo spadone sente che qualcosa non va.
Mark-Ssarnak scende dal tavolo terminando il suo ballo e vicino ad uno zaino prende un liuto poggiato accanto. Ve lo mostra, Olbirek sembra riconoscerlo: è il liuto di Galandro. Il liuto, ha un peso insolito. Le superfici e la cassa sono agganciate con delle chiavi metalliche, forse è un modo per aprirlo. Olbirek però scottato dal fatto di che sia sfuggito al suo meticoloso controllo, afferra il liuto e come se fosse una clava e lo sbatte a terra con violenza come se il liuto stesso lo avesse offeso con la sua stessa esistenza. Olbirek continua a sbatterlo a terra finché non si sfascia. Dentro ci sono circa 250 mo, qualche pietra preziosa e gioielleria, tra cui i bracciali di Anders e Thistle Corleton, i garzoni dell’emporio Barthen. Chao riprende 50 mo della vendita del libro e consegna il resto a Toblen per redistribuire il maltolto alla popolazione. Toblen, vedendo il liuto, capisce che Galandro ha fatto una brutta fine e pur non gioiendo, capisce, da tutta quella refurtiva, che li aveva sempre ingannati. Galandro aveva derubato anche a degli orfani, non aveva mai restituito il denaro prestato anche se diceva il contrario, aveva anche mandato a morire i 2 Marchi Rossi che lo avevano aiutato a salvarsi dalla prigione. Purtroppo per Galandro, uno di questi, proprio Mark, era sopravvissuto e assetato di vendetta lo aveva acciuffato e condotto fino al sotterraneo dei maniero dove, con la sua disperazione, aveva fatto un patto con il nothic. Il nothic, dentro Mark, riconoscendo la vigliaccheria di Galandro, lo aveva ucciso senza alcuna pietà.
Ssarnak invita il gruppo a parlare fuori dalla locanda. Si mostra come un alleato e che vuole proteggere la città. Queste parole lasciano il gruppo basito. Una creatura immortale, oscura e normalmente ritenuta folle, dopo avere ucciso a sangue freddo una persona, si mostrava ragionevole e dalla parte della città. Era molto difficile fidarsi.
Mark-Ssarnak capisce che sia difficile credergli e vi avvisa che il doppelganger è ancora in giro e vuole continuare ad uccidere. Occorre attirarlo in trappola con una provocazione. In qualunque forma si dovesse mostrare non si dovrà avere pietà pur di catturarlo. Ora risponderà alle vostre domande ma con dei vincoli:


* Non domandare fatti riguardanti altre persone, soprattutto Davino
* Non fare domande troppo generiche. Ssarnak risponderebbe ma in modo molto stringato e probabilmente in maniera non esaustiva.
* Non ripetere le stesse domande
Occorre rimanere all’erta, Garaele è già stata informata e con Midori dovrà proteggere chiunque sia in pericolo.
Vengono fatte molte domande, non tutte hanno una risposta chiara ed esaustiva e alcune vengono rimbalzate del tutto.
* Ssarnak è un nothic. Una creatura probabilmente immortale con notevoli poteri magici e mentali, ritenuta spesso folle o comunque moralmente ambigua.
* Dice di avere più di 5000 anni
* Non permette ai mortali di essere giudicato dalle loro leggi
* Ha qualche interesse a vegliare sul piccolo paese di Phandalin.
* I suoi abiti provengono dal passato di Phandalin
* I vostri mantelli hanno ancora del potere magico che può aiutarvi a difendervi in battaglia. 
* I mantelli appartennero alle Cappe Rosse, la gendarmeria dei Tresendar che vegliava su Phandalin 500 anni prima. I Marchi Rossi li usavano senza capirne il reale significato.
* A causa di un patto Ssarnak non poteva attaccare i Marchi Rossi.
* Anche se gli avete distrutto la casa non ve ne fa una colpa, almeno apparentemente
* Mark è “in pausa” ma ci tiene a dirvi che sta bene e un giorno tornerà.
* Ssarnak ha intenzione di presevare il corpo di Mark e di non fargli alcun male.
* Ha assistito a 30 Eventi compreso questo.
* Non sempre gli Eventi sono stati distruttivi ma la vicinanza temporale degli ultimi e la presenza delle distorsioni non sono un buon segno.
* La realtà in questi momenti è molto più “malleabile”.
* Il Ragno Nero sta cercando un potere che non deve cadere in mano ad un mortale, qualcosa che va oltre alla Forgia degli Incantesimi
* Gli Eventi sono collegati a questo potere e non possono essere fermati perché provengono da un piano esterno che si muove erraticamente.
* Distruggere questo potere è praticamente impossibile, l’ultima persona che ci ha provato e quasi riuscita, è rimasta disintegrata
* Forse, in futuro, si farà avanti qualcuno che vi potrà aiutare.
* Ssarnak conferma che Davino è evidentemente un essere “particolare” ma essendo qualcosa che riguarda un altro non dice altro. Se Davino un giorno potrà e vorrà, ve ne parlerà lui stesso.
* Qualsiasi altra domanda su Davino viene ignorata.


Alla fine delle vostre domande, Mark vi chiede “Cosa unisce un popolo?”. Le vostre risposte sono senza dubbio vere e Ssarnak annuisce ma vi chiede di aspettare.
**Mark** urla “Gente di Phandalin!”. Sentite l’urlo anche nella mente.
La gente esce dalla locanda e molta gente dalla strada si assiepa attorno a voi in piazza accanto al [[Elementi/Luoghi/Phandalin/Luoghi notevoli/Santuario di Tymora|santuario di Tymora]] mentre Mark racconta la storia della disfatta dei Marchi Rossi, che quell’incubo è finito e i prigionieri recuperati. Elogia il coraggio di Thel Dendrar e di Harbin che sono morti perché avevano alzato la testa nonostante tutto. Prende in giro Iarno per il suo tentativo ma che le sue intenzioni erano buone e ha resistito finché ha potuto e ha preferito la prigionia per vedere che i Dendrar stessero bene. Parla del Ragno Nero come di un ridicolo vigliacco che sarà presto preso e condotto alla giustizia per aver rapito Gundren per mettere le mani su un potere che non gli appartiene. Ridicolizza l’uso dei doppelganger che hanno ucciso Thel e Harbin. Mark vi permette anche di parlare alla popolazione. Quando Davino prende la parola, Ssarnak vi comunica di tenervi pronti perché l’ospite sta arrivando. La folla è fomentata e vi incita. Davino fa un discorso di come i comportamenti di alcuni hanno rasentato l’ossessione. 
**Iarno** sembra riconoscere il discorso e si fa avanti dicendo “Ma allora sei proprio tu!” ma al termine della frase si sente un quadrello scoccato da una balestra e Iarno si inarca in avanti. 
Iarno e stato centrato alla schiena da un quadrello. Immediatamente Vircan, Garaele e Sildar si proiettano sul mago per constatare e prestare subito delle cure. La freccia è avvelenata. Olbirek si mette in mezzo alla piazza per fermare altri colpi. Chao cerca di capire da dove fosse stato scoccato il colpo e si dirige nella zona davanti alla casa adibita all’uso del conestabile. 
**Ssarnak** vi comunica “Sull’albero”.
Chao, alzando lo sguardo nota una figura piccola, è **Carp** che urla “E’ tutta colpa sua!”.
Chao, intuisce che Carp non lo farebbe mai e tira un pugnale su un ramo per far perdere l’equilibrio al bersaglio. Carp tenta di saltare sul tetto accanto ma non ci arriva e cade a terra prono. Chao cerca di fermarlo a terra ma Carp si divincola in modo innaturale. Olbirek arriva e preme Carp a terra con abbastanza forza da bloccarlo.
Mark si avvicina e sguaina la spada mentre il bambino urla “Mamma!”. Mark senza alcuna pietà avvicina la punta della spada alla faccia di Carp che inizia a sfrigolare. Il volto del bambino diventa blu per qualche istante mentre dalla strada accanto si sente **Qelline** urlare “Lascia mio figlio, mostro!”. 
Contemporaneamente il cinghiale Franco carica sulla piazza per dividervi ma manca del tutto il bersaglio e si scontra con il santuario. Il simil-Carp riesce a divincolarsi e scappare verso Qelline ma una freccia pesante lo centra in pieno alla schiena buttandolo a terra. Qelline urla e cerca la provenienza della freccia. Intanto Chao e Mark arrivano davanti Qelline. Mark torreggia sulla halfling che guardando l’entità negli occhi, rimane bloccata dal terrore. Chao tenta di rassicurare Qelline e che quello non era Carp e dice a Mark di fermare qualsiasi cosa le stesse facendo. Mark indietreggia e afferra quello che è evidentemente un doppelganger camuffato da Carp. 
Qelline sussurra “dov’è mio figlio?”.
Chao la rassicura dicendole che è sicuramente vivo e che lo troveranno subito.
**Mark-Ssarnak** solleva la figura e continua ad avvicinare la sua spada al viso della creatura che continua a sfrigolare e cambiare forma e colore. “Quest’essere, uno sgherro del vigliacco Ragno Nero, ha ucciso Harbin e Thel! E ora ha provato a spacciarsi per un bambino per eliminare un pericoloso testimone! Sapete che se c’è qualcosa che disprezzo più di ogni altra cosa, è la vigliaccheria.” Mark sembra fare silenzio ma una frase risuona nelle menti di tutti “Perchè io sono Ssarnak”.
Ssarnak solleva la sua spada verso il cielo e si illumina. In verticale si vede un nome come se fosse inciso all’interno della lama della spada. Talon. L’elsa ha una forma complessa. Il pomolo ha la forma di una zampa artigliata che stringa una gemma luminosa tra il giallo e il bianco. La guardia ha palesemente la forma della testa di un nothic con le braccia incrociate e gli artigli snudati che formano i lati della guardia. La testa del nothic dalla quale parte la lama ha una gemma di un blu profondo con un taglio verticale scuro come se fosse un grosso occhio di serpente. 
**Mark-Ssarnak** si avvicina l’elsa al viso e con un sorriso beffardo vi comunica mentalmente “Mi assomiglia, vero?” e continua “Phandalin ha sempre attraversato momenti di crisi, ma ci sarà sempre qualcuno che la proteggerà”.
Mark indica voi e il tetto di una casa a sud. Sul tetto vedete una figura nera incappucciata che stringe un arco lungo. La figura si toglie il cappuccio mostrando il viso di Halia.
“Schierarsi coraggiosamente da una parte contro le avversità, unisce un popolo” vi comunica Ssarnak.
La gente vi acclama vuole avvicinarsi a voi, a Mark e ad Halia per ringraziarvi. 
Nel frattempo Chao, trattenendo la tensione, chiede a Bertice, Pip, Mintee e Nars di cercare di corsa Carp. Bertice ha un’idea di dove possa essersi rifugiato in caso di pericolo. Midori chiede a Mark se sa dove si trova Carp ma l’entità non lo sa ma è sicuro che non sia rimasto vittima del doppelganger.
Rimane il problema di come bloccare il prigioniero. I suoi poteri gli potrebbero permettere di passare attraverso le sbarre della prigione e potrebbe essere in grado di prendere di sorpresa anche una guardia esperta. Potrebbe essere troppo pericoloso da lasciare in vita ma sono necessarie le sue informazioni. Garaele conosce un modo per confinarlo in una piccola area e Ssarnak può tenerlo “mentalmente sott’occhio”. Intanto Chao sta consumando il terreno andando avanti e indietro per la tensione. 
Garaele termina il rituale nella prigione e il prigioniero è bloccato, dolorosamente dietro solide sbarre. I bambini tornano con Carp sano e salvo. Il piccolo viene abbracciato dalla madre e i 2 si dirigono verso casa. Qelline e Mark si rivolgono uno sguardo non proprio amichevole.
**Ssarnak** vuole parlarvi seriamente. Ha conosciuto tante persone in migliaia di anni e sa che la missione è molto pericolosa. “E’ il caso di dire che ci sono poteri che vanno oltre la vostra immaginazione e potreste sbagliare in ogni momento. Ci sono notevoli possibilità che non ce la facciate e anche se riusciste, ci sono probabilità ancora maggiori che ‘scompariate’ come è successo agli altri. Non posso permettere che accada, quindi dovrò dire qualcosa su voi stessi ad ognuno di voi”.
Ricevete singolarmente un messaggio da Ssarnak e apparentemente anche Gwyn che rimane a bocca aperta e lascia cadere la matita che stringeva tra le dita. Chao è sbiancato dall’orrore, Vircan abbassa lo sguardo, Olbirek stringe i denti, Midori inala un respiro profondo. Qualunque cosa Ssarnak vi abbia detto sapete che c’è ancora molto da fare.
Adesso siete degli avventurieri e non vi potete fermare.
Tornate in locanda e trovate Toblen, Trilena ed Elsa che stanno pulendo e sbarazzando. Siete stravolti, avete molto su cui riflettere ma forse è il momento di bere e mangiare qualcosa per rilassarsi nonostante l’ora. Toblen può darvi quello che rimane in cucina. Chao chiede informazioni a Toblen su una persona che stava parlando con lui prima. Probabilmente si tratta di Jessup, il becchino del paese. Era stato servitore di Harbin per anni fino a pochi mesi prima quando il borgomastro lo cacciò senza tante spiegazioni.
Cercate di fare il punto e rinfrancarvi prima di andare, meritatamente, a dormire. Vi guardate tutti tra voi. Avete proprio bisogno di riposo, l’indomani c’è una partenza da affrontare probabilmente piena di nuovi pericoli. Siete così stanchi che sperate di non sognare, soprattutto i draghi bianchi.

## Fine del terzo giorno