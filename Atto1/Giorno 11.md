# 05/10/1491

## Parte 1 e 2 – La Battaglia nel Cubo

Convinti vostro malgrado dalle minacce di Nezznar, avete consegnato la Chiave.
Entrate nel Cubo attraversando la parete nel punto in cui la chiave sembra essere stata assorbita e vi trovate al suo interno. L’interno sembra più grande rispetto all’esterno anche se sembra sempre l’interno di un cubo. Tutte le pareti sono tappezzate di mattonelle metalliche esagonali con sottili fughe attraverso le quali scorrono delle piccole luci in maniera apparentemente casuale.
Al centro del pavimento c’è un piedistallo esagonale con dei gradini concentrici, largo un paio di metri e alto circa mezzo metro.

Davanti a voi ci sono i 4 ragni giganti e oltre loro c’è Nezznar.
Il drow sembra contento che siate entrati. Vi concede delle domande ma la risposta alla domanda “Cosa ci facciamo qui?” vi lascia sgomenti “Qui si combatte fino alla morte”
Le parole del drow non sembrano corrispondere a quanto avete visto nei ricordi di Aldith dove Nezznar era uscito dal Cubo in lacrime pervaso da un forte senso di vergogna.
Chao “Perché non si può far altro che combattere?”
Nezznar “Combattere può essere uno dei modi per uscire ma non è l’unico, ma dubito che accettereste di vostra sponte”
**Midori** “Che posto è questo?”
**Nezznar** sorridendo “Ho studiato questo posto molto a lungo ma c’è sicuramente qualcuno che ne sa più di me se solo si ricordasse. Questo è un… come posso dirlo in modo che possiate capirlo? Sapete cos’è un Tesseratto? No, immagino di no. Nemmeno un Nexus? Pazienza.”
**Nezznar** sembra che scorra delle immagini fluttuanti per aria che vede solo lui “No, allora non siete nemmeno loro, loro lo sapevano, forse allora siete questi altri. C’è qualche altra domanda di cui capireste la risposta?”
**Chao** strizza forte gli occhi piuttosto disturbato come se degli ingranaggi nel suo cervello stridessero “Non capisco, che senso ha?”
**Midori** “Dove vuoi arrivare?”
**Nezznar** “Io voglio soltanto usare questo… Cubo. Cubo si fa per dire. Da quello che so, si tratta di una sorta di passatempo, un esame per gli arcimaghi dell’impero del Netheril. Certo non tutti quanti ne uscivano sani ma è questo il senso di un esame”
**Midori** “Come te la volta scorsa?”
**Nezznar** “Non lo nego, anche io ho accusato parecchio il colpo”
**Midori** “E cosa c’entriamo noi con te?”
**Nezznar** “Oh questa è una buona domanda. Voi c’entrate sempre. Siete arrivati qui, siete diventati gli eroi di Phandalin. So che ciò che sto per dire vi sembrerà piuttosto esigente ma ho bisogno del vostro sangue”
**Chao** “è una minaccia?”
**Nezznar** “Quello dipende più da voi”
**Midori** si trattiene e guarda Vircan ma il paladino sembra davvero molto confuso dalle parole del drow
**Chao** non sembra molto disposto a combattere “Quanto sangue?”
**Nezznar** “Be, un po’”
**Midori** “Cosa vuoi farci con questa cosa macabra?”
**Nezznar** “Cosa penso di volerci fare? Fare funzionare questo affare”
**Midori** “Il piedistallo?”
**Nezznar** “Tutto quanto. Sto cercando di chiedervelo con le buone maniere ma so che il destino ci farà arrivare all’inevitabile scontro, lo vedo quasi sempre”
**Midori** “Non ci sei riuscito l’altra volta. Cosa ti fa pensare di riuscire adesso? Chiaro che, in tutta sincerità, noi non siamo qui per farti passare un esame, noi siamo qui per estirpare il male che hai fatto da questo mondo e se questo implica estirpare anche te, noi saremo risoluti nel farlo”
**Nezznar** non sembra assolutamente toccato dalla minaccia e sospirando risponde “Ok Per me va ugualmente bene. Possiamo finirla così, la cosa non mi meraviglia. Scommetto che c’è qualcuno di voi che sicuramente non ne vede l’ora. Vero?”
**Olbirek** “Io in questo momento sto pensando dove è meglio conficcarti quest’ascia”
**Nezznar** “è questo lo spirito giusto”
**Olbirek** “Penso di aver capito anche dove”
**Nezznar** “Se avete finito le domande possiamo dare inizio alle danze”
**Midori** “Perché vuoi passare questo esame? E ci stai provando da così tanto tempo? Cosa vuoi?”
**Nezznar** “Ve ne accorgerete. Questa è forse la domanda più difficile di tutte alla quale rispondere. Potrei dirvi tante cose ma potreste non capirle e d’altronde voi siete stati un po’ scortesi. Vi siete mai chiesti quanti di voi ho visto? Non voi voi, ma si, voi. Vi ho osservato in centinaia di varianti e fallite davvero tanto spesso. Potreste farcela, potreste non farcela, vediamo.”
**Chao** “Perché ti serve il nostro sangue?”
**Nezznar** “Perché siete degli eroi, avete già superato numerose prove, perché siete venuti fin qui a fermarmi e salvare tutti e perché volete capire cosa c’è effettivamente qui a Phandalin. Questo è uno dei modi per poterlo capire. Se avrete successo in futuro potreste capire meglio tutto ciò che vi attende.”
**Midori** “Come si esce da questo cubo?”
**Nezznar** “Bisogna usarlo prima col sangue, altrimenti si rimane qui dentro in trappola. Che ci crediate o meno… forse non è detta l’ultima parola, ma si, credo di aver già vinto. Grazie a voi la mia memoria è tornata integrà e vi sto concedendo la possibilità”
**Midori** “Quindi non si esce da qui nello stesso modo in cui si entra”
**Nezznar** “No è decisamente un posto non lineare”
**Midori** “E tu sai come uscirne?”
**Nezznar** “Si, continuo a ripeterlo: sangue”
**Midori** “E se fosse il tuo di sangue?”
**Nezznar** “Anche. Non ho detto che debba essere solo il vostro, ma più ce n’è e prima ci sbrighiamo. Credo che stiamo arrivando alla fine del tempo che posso concedervi. Avete deciso cosa fare? Donate spontaneamente o si fa alla vecchia maniera?”
**Midori** “Tu perché non doni?”
**Nezznar** “Sto aspettando che decidiate ma come ho già detto, non c’è più molto tempo. Il destino ha le sue piccole infinitesimali trame da far combaciare nella maniera più esatta possibile, non è un lavoro facilissimo”
**Chao** “E hai aspettato 500 anni?”
**Nezznar** “Buona domanda. È questo il momento in cui convergono tutte le trame”
**Midori** “E passare questo esame da mago, cosa ti farebbe guadagnare?”
**Nezznar** “Questa è una cosa che voglio tenere per me”
**Midori** “Se ci dobbiamo rimettere, voglio sapere. È stupido e demotivante non sapere. Non avremmo una buona ragione per partecipare al tuo gioco. Avremmo solo buone ragioni per attaccarti”
**Nezznar** “Ok va bene, ma fate attenzione perché lo dirò soltanto una volta. Che lo capiate o meno sono fatti vostri. Perché faccio tutto questo? Per sconfiggere il destino”
**Olbirek** sembra arrivato al suo limite di sopportazione “Ok, siete pronti?”
**Chao** rivolto ad Olbirek ”Prima che sia troppo tardi, voglio che tu sappia che il mio nome non è Tortocollo”
**Olbirek** appare sorpreso “Ti ho sempre chiamato con il nome sbagliato? Perché”
**Chao** “Avevo le mie buone ragioni”
**Olbirek** “Mi dirai il tuo vero nome alla fine di questo scontro?”
**Chao** “Forse dall’altra parte, sul Monte Celestia o in Avernus”

### Lo scontro
Lo scontro che sembrava già inevitabile ha finalmente inizio.
Affrontate i ragni che nonostante non siano troppo resistenti, fanno di tutto per ferirvi. Intanto Nezznar appare e scompare e lancia incantesimi chirurgici per farvi sanguinare. Per un interminabile minuto Nezznar sembra avere la meglio. Quando i ragni cadono lasciano delle ragnatele esplosive che vi intralciano.
Il Ragno Nero usa qualsiasi mezzo per non essere colpito e colpire a sua volta. 
Tra le pause, cercate di capire come funziona il Cubo e il suo piedistallo. Olbirek cerca di usare uno dei suoi spallacci sul piedistallo ma l’unico effetto è quello di rendere inerte lo spallaccio che smette di vibrare.
Il sangue scorre ma sembra venire recuperato dalle piccole luci guizzanti tra le fughe del pavimento.
Ad ogni sparizione cercate di capire dove apparirà Nezznar, a prevedere una sua mossa ma sembra impossibile. Più volte le vostre vite sono in bilico. Quando Nezznar rimane solo cerca di essere ancora più offensivo usando delle palle di fuoco che coinvolgono tutti. Tenta anche di pugnalare Olbirek alla schiena ma la dura pelle del nano sembra impervia ai suoi colpi. Riuscite con difficoltà a circondarlo ma lui si teletrasporta altrove e approfitta della vostra vicinanza per scagliarvi un’altra palla di fuoco addosso.
Midori si mette al centro della stanza e usa Zenith per inondare di luce la grande stanza. Nezznar ne sembra fortemente infastidito.
Tentate il tutto per tutto e lo tempestate di colpi. 
**Nezznar** cade ma il suo corpo si scuote violentemente, si stringe il petto e dice “*Lasciamo andare questo vecchio cuore irrequieto*”.
Nezznar spalanca la bocca urlando di dolore. I suoi occhi diventano totalmente neri. La sua fronte dove si trova il tatuaggio nero inizia a ribollire e si aprono altri 6 occhi neri. La mandibola si apre spaccandosi in 2 grossi cheliceri da cui fuoriescono delle zanne acuminate. Il corpo di Nezznar si espande e la sua veste si strappa cadendo a terra mostrando un'armatura. Le gambe si trasformano in lunghe zampe pelose di ragno e un grosso corpo aracnoide si gonfia al posto della metà inferiore del drow. Il pugnale diviene uno spadone. Nezznar è divenuto un drider, un’essere benedetto o maledetto da Lolth dalla forza e furia distruttiva.
Olbirek è il primo a subire i colpi avvelenati e cade a terra svenuto. Midori e Vircan riescono a curarlo in tempo da una fine prematura.
Chao cerca di togliere i vantaggi del Drider e butta a terra centinaia di biglie metalliche per far perdere l’equilibrio all’avversario. Subito dopo gli salta in groppa usando il mantello del Falco Nero. Nonostante la differenza di taglia e di forza Chao riesce a far perdere l’equilibrio al drider che ormai circondato subisce i vostri colpi. Olbirek si accanisce con una furia inusitata ma senza perdere il controllo.
Nonostante il drider riesca a rialzarsi, Il sangue su tutti i suoi occhi e la sua ira incontenibile sono tali da rendergli impossibile colpirvi. 
L’ultimo colpo di Chao sembra ferirlo mortalmente. Il drider si accascia ed è attraversato da spasmi. Vi congratulate tra di voi. L’avversario era temibile ma siete riusciti a sconfiggerlo. Il sangue a terra viene costantemente recuperato dalle luci guizzanti e condotto al piedistallo. Alle vostre spalle, sul piedistallo appare il simbolo del Netheril e si apre. Qualcosa ne esce fuori emettendo una fortissima luce che vi investe.
Quando i vostri occhi si abituano, vi trovate in un luogo assurdo. Un grande cristallo con il simbolo del Netheril all’interno, fluttua al centro della stanza. Le pareti del cubo sembra che siano divenute degli specchi e proiettano l’immagine del cristallo infinite volte in tutte le direzioni. Ma c’è un dettaglio che vi fa capire che non ci sono specchi: non ci sono i vostri riflessi ma solo quello del cristallo. Il simbolo dentro al cristallo sembra seguire il vostro sguardo ovunque vi troviate. Vi sentite bene, le vostre ferite si sono rimarginate e tra di voi c’è anche Nezznar tornato umanoide.

### Il Cristallo Netherese
Tentate di colpirlo ma qualcosa ve lo impedisce. Il drow vi sorride e prende la borsa che teneva come zaino e vi dice “A voi le spoglie del Ragno Nero”
**Midori** “Alla fine eravamo davvero noi?”
**Nezznar** sorride “Ovviamente”
**Davino** si massaggia le tempie, vi sorride e dice serenamente “Ricordo tutto” Poi vede il Cristallo e continua “Oh no, un’altra volta”. 
Capite che vi trovate nella “*Stanza fatta di infinite stanze*” insieme al Cristallo di cui parlava la giovane Reidoth.
**Nezznar** sorridendo dice “Ed ora tenetevi forte perché ora inizia la vera giostra”
**Davino** sospira e urla “Non credete a nulla di ciò che ved” 
La frase di Davino viene interrotta dal buio e dal silenzio, dal nulla più totale. Forse passa un attimo o un’eternità ma è come se rinasceste e tornaste a vivere. Siete voi, ma non proprio voi.
Vivete decine di vite ed alcune di queste vi rimangono impresse

### Midori
* Sei sposata con Marcus e avete 2 figli, vi siete ritirati nei dintorni di Baldur’s Gate dopo che Marcus è stato scagionato dalle colpe della sua famiglia. Marcus ha mantenuto il suo titolo ma ha rinunciato alle “imprese” di famiglia.
* Hai scalzato Elias Blackwood prendendone il posto tra i Masked Lords insieme a Sir Vircan. Siedi alla corte dei Lord Mascherati di Waterdeep, noncurante dei problemi della città, se non dal punto di vista di un Lord. Ciò che ti importa è il tuo status che mantieni attraverso il timore che incuti. La famiglia di Marcus è stata bandita o giustiziata per tradimento degli ideali dell’Alleanza. Sei diventata una temutissima Lady di Waterdeep.
* Dopo che L’Alleanza dei Lord tentò di toglierti il tuo rango e la tua vita, hai passato ogni istante dei successivi 5 anni a pianificare una vendetta alleandoti con Elias Blackwood e riuscendo segretamente a scalare i ranghi del Culto del Drago. Il Culto ti ha mandato segretamente a soggiogare un drago verde chiamato Venomfang, con il quale hai avvelenato lentamente la foresta. Con questo potere l’Alleanza è diventata un burattino nelle tue mani. 
* **Ricordo più vivido**: Dopo aver sconfitto la druida Reidoth, hai preso il suo bastone del fuoco selvaggio e lo hai scatenato nella Foresta. Ora davanti a te, la foresta è un tappeto di alberi morti che bruciano in silenzio, come candele consumate. Ai tuoi piedi, inginocchiati, druidi sconfitti pregano per pietà che non concederai. Ti sei impadronita del Segreto della Faltina divenendo una warlock e i tuoi capelli, da corvini sono diventati rossi. Accanto a te, il respiro umido di Venomfang ti sfiora la spalla, fedele servo della tua volontà ed è l’anno 1491, l’anno della Strega Scarlatta 


### Chao

* Dopo anni passati a ripulire la Foresta di Neverwinter dalle forze maligne, hai aperto nuove rotte commerciali con Thundertree insieme a tuo fratello Verter e trattate con le carovane provenienti da Watedeep, Neverwinter, Yartar e altre città ad est. Andate spesso a Phandalin a trovare vostra zia. Per il bene che avete fatto alla zona, si parla anche di una candidatura a sindaco di Phandalin.
* Sei rimasto investito dalle ceneri vulcaniche mentre scappavi con tuo fratello Verter che urlava il tuo nome.
* Dopo aver dato alle fiamme Phandalin, hai scalato i ranghi degli Zentharim e gestisci i loro traffici da Yartar verso Neverwinter e ti fai chiamare [[Bastone di Vetro]], possiedi un grimorio nero rubato ad un altro truffatore che hai ucciso.
* **Ricordo più vivido**: Sei seduto su una poltrona lussuosa in un salotto fumoso, l’odore di incenso e metallo nell’aria. Un bastone lucido è appoggiato sulla poltrona. Di fronte a te, vari uomini discutono animatamente: nomi, rotte, tangenti. Capisci immediatamente: ogni parola, ogni flusso di monete, ogni vita in quella stanza dipende da te. La voce servile di Ssarnak nella tua mente ti rivela i pensieri e i segreti di tutti coloro che ti circondano. Finalmente il mondo intero è tuo da ingannare e vendere ed è l’anno 1481, l’anno dell’Halfling Ghignante.


### Olbirek
* Insieme a tutta la famiglia allargata dei Rockseeker lavori e difendi le miniere del Nuovo Patto di Phandelver. Sei riuscito a trovare le gallerie migliori della montagna, eliminando gli ultimi mostri dei livelli inferiori e chiudendo quelle che potevano essere un pericolo. Le miniere sono diventate un importante punto di ritrovo e scambio per tutti i Nani e quelli che si recano da voi giurano sul Nuovo Patto di Phandelver alla maniera dei Rockseeker. Non avete mai aperto la stanza al centro della miniera.
* Sei diventato vecchio facendo la guardia in una grotta nelle montagne a nord est di Neverwinter. La rabbia e la mancanza di uno scopo ti hanno consumato molto prima del tempo.
* L’ossessione di famiglia è passata a te anziché ai tuoi cugini. Non ti sei mai fermato o placato. Hai stretto legami con gli orchi Uruth Ukrypt e li hai aiutati a sconfiggere la loro nemesi [[Reidoth|Xadhoom]] incarnando il potere di Talos divenendo un Araldo della Tempesta. Con questo potere e gli orchi al tuo comando, hai riconquistato la Caverna dell’Onda Tonante e ucciso i tuoi cugini. Nemmeno la magia selvaggia di Gundren ha potuto ostacolarti. Ora regni incontrastato insieme agli orchi e hai stretto un patto con un capo Zhentarim chiamato Bastone di Vetro che prende ordini da un Lord Mascherato di Waterdeep.
* **Ricordo più vivido**: Quando ti svegli, senti l’odore del ferro e del sangue prima ancora di aprire gli occhi. Ti trovi seduto su un trono ruvido, scolpito nella pietra e incrostato d’oro fuso, adori quel trono, lo hai fatto costruire appositamente studiando arte e musica. I clangori di martelli nani che forgiano senza sosta e i ruggiti degli orchi aguzzini si mescolano a un canto di guerra: il tuo nome. Sei il Re delle Montagne della Spada Insanguinata ed è l’anno 1485 DR, l’anno della Vendetta del Nano di Ferro. 

### Tutti
In ogni vita alternativa, Nezznar è li con voi, osserva, valuta, pondera, critica con estrema attenzione. Non sempre sembra contento, a volte fa degli apprezzamenti, intangibile ma presente, non partecipa alle vostre vite, non vi influenza, ma è li, come un sogno. Dopo decine di vite, sorride, quasi non credendo a ciò che ha trovato.

Tornate, o almeno è quello che credete, vi serve del tempo per rendervi conto. Le vostre menti sono sconvolte. Quelle che avete sperimentato non erano visioni, erano vite, eravate voi. Tutto sembrava normalissimo. Sentite così tanto l’eco di quelle vite che non siete sicuri che parte di esse sia tornata insieme a voi. 
Siete ancora voi?
Forse l’unica cosa che ve lo fa pensare è proprio questo stacco innaturale. Non capite se vi sia stato dato o tolto qualcosa.

Vi rialzate ma Nezznar non è nella stanza con voi.
Vi guardate intorno e lo vedete, non con voi, ma in un’altra stanza, distante. Lo vedete piccolo ma chiaramente. Nezznar, [[Nathaniel Rivernight]] vi sorride, fa un inchino e scompare lasciandovi, se possibile, ancora più confusi.
I cristalli nelle infinite stanze iniziano a sparire uno dopo l’altro lasciando solo l’oscurità.
In un lampo, vi ritrovate all’esterno, nelle Caverne dell’Eco, nuovamente di fronte al Cubo. A terra ci sono i pezzi della Chiave, la borsa di Nezznar che aveva soprannominato “Spoglie del Ragno Nero” e alcuni oggetti che erano caduti: un grosso cinturone e delle pozioni.
La borsa si rivela una Bag of Holding, molto più grande all’interno. Dentro sembra esserci il corpo di un drow vestito proprio come Nezznar ma più giovane.
Gli spallacci di Olbirek ora vibrano visibilmente anche senza bisogno di toccarli.
Davino ora però ha uno sguardo serio, le sue mani e la sua voce tremano ma riesce a dire “Poteva andare peggio ma devo trovare il mio anello al più presto prima che sia troppo tardi. C’è ancora un drago da affrontare.”

### Parte 3 – Le lettere di Nezznar e il cammino verso Icespire
Midori fa vedere uno degli anelli di Aldith ma non è di quelli che parlava Davino “Lo aveva Nezznar. Me lo ha tolto quando mi ha ‘esaminato’”. 
Viene esaminato il cadavere e oltre all’età, molto inferiore, decisamente non è il Nezznar che avete conosciuto. Il corpo ha anche 2 pacchetti, un grosso plico, una sacca che sembra piena di monete e una scatolina di metallo piuttosto pesante. Da uno dei pacchetti  fuoriesce un lungo filo che sembra una miccia, la scatolina sembra essere simile ad un contenitore per anelli. 
Sul grosso plico c’è scritto a chiare lettere in comune: **IMPORTANTE! DA LEGGERE IN PENOMBRA! SCRITTO IN LINGUA DROW SU CARTA DEI DROW!**
Davino intanto sembra perdere il controllo, si dirige verso la parete più vicina della grotta e sferra ripetutamente il suo pugno sinistro, totalmente avvolto da un'aura nera che frantuma la superficie della parete in tante schegge. “**HO BISOGNO DELL’ANELLO, NON SO PER QUANTO TEMPO POSSO FERMARLO!**”.
Chao prende la piccola scatola la porta verso Davino, la apre e non fa in tempo a vedere l’anello all’interno che questo schizza via verso un dito di Davino.
Dall’anello scaturiscono migliaia di immagini e suoni confusi che si susseguono senza sosta per frazioni di secondo, impossibile capire di cosa si tratti ma Davino rimane bloccato con gli occhi sgranati a vederle, ad assorbirle. Carpite solo alcuni frammenti delle immagini ma cercare di guardarle procura a tutti dolore agli occhi e alla testa. I frammenti che carpite sembrano proprio visti dagli occhi di qualcuno

* Midori: Un’elfa dai capelli corvini ti fissa con sguardo innamorato tenendoti per mano in una piccola casa, è come se sentissi un buon odore di cucinato e di foresta. 
* Chao: un panorama mozzafiato in cima ad una sfavillante torre troppo in alto per essere poggiata a terra
* Vircan: Vieni ricoperto dalla terra all’interno di una fossa, forse stavi piangendo

Dopo non più di 20 secondi, le immagini terminano e **Davino** rimane imbambolato per qualche istante finché non fa un lungo respiro. Il suo atteggiamento sembra più sicuro, controllato e padrone di se. Guarda il bastone e ne rimane sorpreso “Questa si che è una bella sorpresa” poi vede il Cubo “Questa invece no. Non si è distrutto”. Infine vede il resto del gruppo ma il suo sguardo è strano, sospettoso, come se non vi riconoscesse. “E voi chi siete? Ci conosciamo?”.
Chao è inquietato dalla situazione, dopo aver anche visto qualcosa di assurdo.
**Olbirek** chiede “Non ti ricordi di noi?”
**Davino** si guarda meglio in giro e ragiona a voce alta “Dunque, siamo davanti al Cubo, ho usato l’anello per cancellare i ricordi, quindi ci sono entrato, eravate li anche voi? Quello a terra non è lo stesso Drow che mi ha rapito”.
**Midori** risponde “Si ce lo ha lasciato prima di sparire nel Tesseratto”
Davino continua i suoi ragionamenti “è sparito nel Tesseratto? Ah, AH! Brillante!” e accenna un sorriso.
**Midori** “Non per noi”
**Chao** “Lui sai chi sia?”
**Davino** “Non ne ho la più pallida idea. Ricordo che stavo cercando qualcuno dalle parti di Conyberry e temo che alcune informazioni sul mio conto siano trapelate. Mi sono fatto sorprendere. Quindi noi ci conosciamo. Ho delle sensazioni su di voi. Positive. I ricordi prima o poi torneranno. L’anello cancella ciò che non ha ‘registrato’”.
**Chao** “Ti abbiamo raccolto quasi catatonico a Waterdeep. Ti abbiamo portato con noi per sicurezza e ci hai accompagnato per 2 settimane”
**Davino** “Che giorno è oggi?”
**Chao** “il 3 di Marpenoth 1491”
**Davino** “il 3 di Marpenoth? Ho perso più di 3 mesi. Credo che dovrete raccontarmi parecchie cose”
**Chao** “Anche tu. Sei sempre stato silenzioso”
**Davino** “Si. È davvero una storia molto complicata”
**Chao** “Oh, l’avevamo capito!”
**Davino** “Quando hai quasi 4000 anni, può capitare”
Il gruppo sapeva che Davino avesse avuto una lunga vita ma non si aspettava così tanto e tutti ne rimangono a dir poco esterrefatti.
**Davino** “Infatti è per questo che serve l’anello. Nel Cubo vedo un po’ troppe cose, e molte non sono affatto piacevoli. Immaginate di vivere un numero imprecisato di vite lunghe migliaia e migliaia di anni, tutte insieme. È un gran mal di testa”
**Chao** “Ma non sei umano, allora. Cosa sei?”
**Davino** “Questa è una domanda che mi faccio da quasi 4000 anni”
**Chao** “Midori, gli umani non vivono 4000 anni, giusto?”
**Midori** “Giusto. A meno che non siano benificiati da un’entità superiore”.
**Davino** “Direi che ‘beneficiati’ non sia affatto la parola corretta, tutt’altro. Ad occhio tu sei una seguace di Lathander, tu uno di Helm, tu sei un nano delle montagne, forse di Gauntlgrym, e tu…” Lo sguardo di Davino indugia su Chao che viene scrutato attentamente “Io ti conosco”
**Chao** “Si!”
**Davino** “Ma eri molto più giovane”
**Midori** “Forse intendi dire che lo riconosci”
**Davino** “Si, è corretto. È successo, trent’anni fa credo, quando è esploso il vulcano vicino Thundertree. Versione breve: ho dovuto usare una certa cosa che mi permette di usare la magia.”
**Chao** si mette con i pugni sui fianchi, gambe divaricate fissa Davino ad occhi stretti verso l’alto “e io che c’entro?”
**Davino** “Stavi per essere investito da un’ondata di cenere incandescente e ti ho fatto ‘balzare’ via da li”
**Chao** “E ci trovavamo a Thundertree? Io a 5 anni mi trovavo a Thundertree?”
**Davino** “Io ti ho trovato li. Non avevo molto tempo per ragionare, ho cercato di salvare più persone che potevo, forse ti ho salutato”
**Chao** “E con me c’erano altri halfing?”
**Davino** “Si c’erano altre persone, anche halfling ma non so bene dove siano finiti, ho solo cercato di portarvi tutti in salvo”
**Chao** emette un debolissimo e un po’ triste ‘ok’.
**Davino** “Forse potrei avere esagerato nel ‘balzo’”
**Chao** “In che senso?”
**Davino** “Dove sei atterrato?”
**Chao** “Io non ho molti ricordi se non di Waterdeep, ma sarei morto se mi avessi colpito con una forza simile”
**Davino** “No, è una magia che uso proprio per allontanare le persone e metterle in sicurezza, mi capita di usarla di tanto in tanto in certe emergenze. Può fare atterrare a molti chilometri di distanza. È fatta apposta per non ferire. È una specie di salto molto molto potenziato con una caduta molto morbida.”
Gli occhi di Chao si muovono come se stesse guardando dei pezzi di un puzzle da ricomporre e alla fine le braccia gli cadono a penzoloni.
**Davino** “Sono contento che tu ce l’abbia fatta”
Chao però ha smesso di dare retta a Davino e si è chiuso nei suoi pensieri.
Nel frattempo Davino si sistema i capelli in una coda. Un gesto che fa in maniera totalmente automatica, come se lo avesse fatto tantissime volte “In 3 mesi non mi sono legato i capelli? Mi pare di capire che abbiamo fatto un po’ di cose insieme”

**Midori** “Senti, possiamo chiederti se puoi darci una mano stiamo cercando un parente del nostro compagno nano, è possibile che sia disperso in qualche meandro della miniera. Abbiamo timore che possa essere stato torturato e che sia stato rapito alcuni giorni fa e ne abbiamo perso le tracce”
**Davino** “Non conosco questo posto a parte ciò che si dice. Immagino che siano le Caverne dell’Eco a giudicare dal rimbombo delle onde in sottofondo”.
**Midori** “Tu sei venuto qui molte volte”
**Davino** “No, mai”
**Chao** “Ma conosci il Cubo”
**Davino** “Si conosco il Cubo ma credevo fosse stato distrutto con la caduta di Xinlenal. Ma questo affare è più robusto di quanto pensassi”
**Midori** “E ha portato tante disgrazie qui dove è atterrato”
**Davino** “Capisco, tende a farlo”
**Midori** “Olbirek, quel cinturone che ha lasciato il vero Ragno Nero ti torna utile?” Poi Midori chiede a Davino quale sia il suo vero nome
**Davino** “L’unico nome che conta è Davino”
**Midori** “Va bene. Puoi farmi una cortesia? Puoi dare un’occhiata a quelle due ampolle? Puoi dirci cosa contengono?”
**Davino** si dirige verso le 2 ampolle a terra, le esamina, le agita, le odora e sentenzia “Pozioni di guarigione, anche piuttosto concentrate” e le porge a Olbirek.
Il cinturone che Olbirek sta guardando con un certo interesse ha inciso a fuoco sul cuoio “*A Urmon Rockseeker, per il suo indefesso aiuto nel promuovere gli ideali del Patto. Brumenor Battlehammer*”.
Un cinturone fatto dai nani per il popolo nanico. Si sente anche un suono proveniente dalla fibbia, un debole canto nanico che sembra riecheggiare nelle grotte. Portando l’orecchio vicino si sente molto chiaramente.
Gli occhi di tutti ricadono sul corpo del Nezznar-facsimile e sui suoi averi sparsi a terra. Midori prova ad afferrare il bastone con la testa di ragno ma appena lo fa, caccia un urlo perché un forte dolore si irradia nella mano lasciandola contratta come se fosse rimasta addormentata per molti giorni e il sangue si fosse fermato li.
**Midori** “Non toccatelo, è maledetto!”
Vircan e Davino si avvicinano subito a Midori. Davino chiede permesso e prende la mano ferita tra le sue mani e si concentra. Un onda di calore benefico si irradia dalle mani del monaco e pervade completamente Midori, sia il dolore alla mano sia quello alla testa, spariscono. La sensazione è completamente diversa da quella delle cure fatte tramite la magia divina. Questa è una sensazione totalmente fisica, come se l’intero metabolismo di Midori si attivasse e si fosse concentrato per risolvere il problema specifico.
**Midori** “Grazie”
**Davino** “Di nulla”
Chao che stava adocchiando il bastone ora sembra allontanarsi ma i suoi occhi cadono sulla sacca che sembra piena di monete.
All’interno c’è una piccola fortuna tra monete d’oro, di platino, gemme assortite e diamanti (1107 monete d’oro in totale). 
Prendete il plico e lo girate, c’è un’altra scritta molto chiara “Da aprire solo in mancanza di luce solare (*chiaro Lady Hawkwinter*?)”
Midori cerca di non badarci ma questa preveggenza da parte di un morto inizia a darle fastidio.
Siete tutti incuriositi dalla busta. Midori nasconde la punta di Zenith e fa cenno aprire.
**Davino** “Conosco la lingua drow”
**Midori** “Chissà perché non mi stupisce”
**Davino** “Non che ne vada particolarmente fiero”
**Midori** “Vediamo cosa ci scrive Sua Magnificenza”
**Chao** “Ma chi?”
**Midori** “Nezznar, quello vero”
Davino apre con attenzione il plico e ne tira fuori un’altra busta con scritto:
Solo per gli occhi di:
* Lady Hawkwinter se ha spento le luci
* il signor Cliff se ha smesso di piangere
* Il signor Rockseeker se ha smesso di rimirare la cintura
* Sir Silmerhelve che continua ad illudersi
* Davino che leggerà inevitabilmente 

Chao sbuffa visibilmente infastidito
**Davino** “Sembra conoscerci molto bene”
**Midori** “Diceva di averci già visto e che ci aspettava perché saremmo stati gli unici ad arrivare qui, secondo quello che aveva visto nelle trame delle possibilità che aveva sondato nel Cubo”
**Chao** “Io lo ho anche visto nelle nostre vite ‘alternative’”
**Midori** “Anche io”
**Chao** “Ha avuto anni per studiarci tutti”
**Midori** “Lui è molto abile ad usare gli incantesimi della manipolazione del tempo, quindi direi che quello che ha fatto lo ha fatto proprio per questo”
**Davino** “Un cronurgo?”
**Midori** “Si esatto!”
**Davino** “Non credevo che ne esistessero ancora, non è una scuola di magia molto conosciuta, per fortuna. Era diffusa un po’ ovunque, ma a dispetto del suo nome, chi la studia non vive molto a lungo”
**Chao** “Puzza di condanna”
**Davino** “Un po’ si, ma a quanto pare lui era o è davvero bravo”
Davino apre anche questo plico e ne tira fuori un foglio scritto e un’altra busta. I caratteri sono illeggibili, sono molto arrotondati e piuttosto precisi, ogni singolo carattere assomiglia ad un pezzo di ragnatela
**Davino** “Almeno ha usato l’alfabeto informale, quello formale è più complicato da interpretare”
Nell’altra busta c’è scritto chiaramente “Leggete questa solo dopo aver letto la prima lettera”
Davino inizia a leggere.


### Prima Lettera di Neznar
Agli occhi degli Eroi di Phandalin
Vi scrivo nell’attesa del vostro inevitabile arrivo nella grotta del Cubo.
Se state leggendo questa lettera, contrariamente a moltissime altre possibilità, siete riusciti ad uccidermi, non era affatto scontato. Molte cose potevano non funzionare e il rituale non avrebbe funzionato come speravo. Doveva comunque essere uno scontro corretto. Troppi occhi ci guardano per barare. Quindi congratulazioni! Avete liberato le Miniere e rimosso il malvagio che minacciava il povero paesino.
La vostra avventura potrebbe finire qui, in questo momento. Come nelle migliori delle avventure, prenderete le spoglie, riconsegnerete la miniera a chi preferite, sarete acclamati dalla popolazione in festa e tornerete alle vostre cose, girandovi dall’altra parte. Non vi biasimerei affatto.
Però…
Come avrete visto, sono comunque sopravvissuto e voi, nonostante la vostra scortesia, vorrete sicuramente delle spiegazioni da me. Se il Cristallo Netherese vi ha sconvolto almeno una frazione di quanto ha fatto con me, non solo ora avete una vaga idea di cosa si provi, ma sapete che c’è molto altro in questa storia e che le vostre vite sono state una sorta di balocco per qualche entità capricciosa che non sono io. Quindi decidete adesso. Potete passare la mano e salutarvi da buoni amici e forse un giorno vi rivedrete davanti una birra per rimembrare dei lontani ricordi gloriosi. Lasciate l’incombenza del drago ad altri.
Oppure continuare e capire chi CI abbia giocato questo brutto tiro incasinando la storia, perché anch’io come voi sono una vittima, e ho fatto una scelta che mi è costata molto. Potete bruciare l’altra busta e dimenticare tutto ma se continuerete, non potrete tornare indietro e non posso assicurarvi che apprezzerete ciò che verrà dopo.
Ora state per arrivare qui nella grotta guidati da Vhalak. Quasi non riesco a crederci come ci siate cascati.
A presto, in ogni caso.
**Midori** “Non ci sono notizie su Tharden?”
**Davino** “No, sembra di no. Intendi Tharden Rockseeker?”
**Midori** “Si, Olbirek è un Rockseeker cugino dei 3 fratelli Gundren, Nundro e Tharden e lo stiamo cercando. Gli altri sono in una stanza al sicuro.”
**Davino** “Conosco Tharden. È una persona che sa badare a se stessa da quello che mi ricordo. Sono contento che Gundren e Nundro stiano bene”.
**Olbirek** “Dovremmo andare a controllare se stanno ancora bene”
**Midori** “Però abbiamo girato quasi tutti gli angoli di questa miniera e non lo abbiamo trovato ne luo ha lasciato traccia. Si direi che a questo punto andiamo da Gundren e Nundro. Avremo tempo di leggere l’altra lettera”.
Notate che sull’altra busta c’è anche scritto “*Vi ricordo che è soltanto per voi 5*” 
Avete l’impressione che chi ha scritto sapesse in anticipo cosa avreste detto
**Davino** “Ah, era davvero bravo. Io vi aiuterò a cercare i fratelli Rockseeker però credo che dobbiamo decidere cosa fare di questa. Voi, da quello che ho capito avete in qualche modo sconfitto questo drow?”
**Chao** “Oh si”
**Davino** “Ma qui ce n’è un altro e non è lui. Inizio a ricordare qualcosa. Midori Hawkwinter, Vircan Silmerhelve, Olbirek Rockseeker, Chao Cliff. Ah. Oh. Elmar è morto” Davino chiude gli occhi improvvisamente triste. “Ricordo perché l’ho fatto”.
**Midori** “Fatto cosa?”
**Olbirek** “Cosa?”
**Chao** “Quando?”
**Davino** “Quando sono sfuggito, 3 mesi fa da Conyberry e sono andato a Waterdeep. Cercavo proprio Chao”
**Chao** “Che c’entro io ora?”
**Davino** “Speravo mi aiutassi a sistemare questa situazione”
**Chao** “Io?”
**Davino** “Si, ho usato una divinazione molto potente che mi ha indicato di andare da te. Eri l’unico contatto al di fuori di Phandalin che in qualche modo conoscevo”
**Midori** “Ma tu non c’entri nulla con i messaggi con i rondoni arrivati a Waterdeep?”
**Davino** “No, io non c’entro nulla”.
**Midori** “Il messaggio diceva che le persone stavano sparendo di nuovo come è accaduto all’uomo che dovevo sposare 10 anni fa”
**Davino** “Midori Hawkwinter, 10 anni fa. Marcus! Sto ricordando. Ho parlato con Marcus 10 anni fa ad Icespire. Una brava persona”
**Midori** “Era troppo giovane. Assassini”
**Davino** “Non so dire se sia davvero morto, almeno non durante la battaglia”
**Midori** “Hanno mandato un ragazzo per una cosa così enorme”
**Davino** “Si, lo era per una missione del genere. Si vedeva che era preoccupato per altro. Quando c’è stato il simposio 10 anni fa, mi sono chiesto anch’io perché lo avessero inviato. C’era un gioco politico, e lui era venuto li perché stava proteggendo la sua fidanzata, Midori Hawkwinter. Poi però è successo altro come sapete. Qualcuno è venuto a sapere di, un mio difetto, e ne ha approfittato. Ho cercato di salvare più persone possibili allo stesso modo con cui ho fatto 30 anni fa con Chao”
**Midori** “Si, chiaro, adesso il racconto ha senso”
**Davino** “Ho sbalzato tutti quanti per chilometri di distanza non appena mi sono ‘risvegliato’ però è qualcosa che ha un costo terribile, almeno per me”
**Chao** “Adesso che sei più cosciente, sai dire perché sei immune alla magia ma riesci ad usarla?”
**Davino** “Ho ragionato su tantissime teorie in tutti questi anni e l’unica cosa che sembra corrispondere è che ogni singola divinità di questo mondo non mi abbia in simpatia, mi è stato negato l’accesso a qualsiasi tipo di magia e anche alla morte”
**Chao** “Ma la usi”
**Davino** “Solo in un caso molto molto particolare che ha grosse conseguenze per me”
**Chao** “Ma hai curato Midori”
**Davino** “Oh no, quella non era magia.”
**Olbirek** “E cos’è?”
**Midori** “Era la tua forza spirituale?”
**Davino** ”Si. È energia della mente. Ci ho messo molti anni ad imparare ma mi ha permesso di potermi difendere”
**Chao** “e l’Artefatto?”
**Davino** “L’artefatto?”
**Midori** “Quello che ti porti sempre appresso. Noi stiamo comunque cercando di proteggerti dai danni di quell’artefatto”
**Davino** “Oh, io lo chiamo l’Oggetto”
**Midori** “Si”
**Chao** “Quello”
**Davino** “Quello è la cosa che utilizzo per poter accedere alla magia ma non posso farlo per più di un minuto”
**Chao** “E perché sarebbe pericoloso?”
**Davino** “Perché mi uccide, perché mi fa regredire e credo che mi abbiate trovato così a Waterdeep”
**Midori** “Esatto”
**Davino** “è grazie all’Oggetto che sono riuscito a scappare e arrivare a Waterdeep”
**Chao** “Io non capisco perché Garaele ci ha detto di scappare se cadi o sembri morto”
**Midori** “Si, abbiamo cercato di proteggerti in tutti i modi ma non puoi essere nemmeno curato con la magia”
**Davino** “Si Garaele ha totalmente ragione. Tanto vale dirvi tutto quanto a questo punto. Quando, beh, tecnicamente ‘muoio’, non è per molto tempo, ad un certo punto l’Oggetto si anima, mi risveglia, mi riporta ad uno stato simile a quello in cui mi avete trovato, regredito fisicamente e quando succede” Davino diventa molto cupo “le persone attorno a me, spariscono”
**Olbirek** “Ah”
**Davino** “Immagino che sia per questo che Garaele vi abbia detto di lasciarmi li e scappare più lontano possibile e sono perfettamente d’accordo con lei”.
**Chao** “Fisicamente attorno a te?”
**Davino** “Si, a una ventina di metri di distanza”
**Olbirek** “Spariscono dove?”
**Davino** “Non ne ho idea”
**Midori** “Con Chao però non è successo”
**Davino** “No, accade solo quando mi ‘risveglia’, non quando lo uso volontariamente, quello ha… altri effetti”
**Midori** “Ma è successo 10 anni fa durante la conferenza?”
**Davino** “Si. Qualcuno mi ha avvelenato, sapevano come farlo. Io sono morto”
**Midori** “Tu hai spedito mio marito nel Reame Reietto”
Davino guarda Midori molto seriamente e intensamente come se stesse cercando di comprendere pienamente il senso di quelle parole. Chao sgrana gli occhi.
**Davino** “Allora… Sono vivi?”
**Midori** “Anche la figlia di Aldith”
**Davino** non capisce “La figlia di Aldith? Chi?  Tresendar?”
**Midori** “Si”
**Davino** “Dalla storia so che Aldith non ebbe figli. C’è qualcosa che non mi torna”
**Midori** “Hanno avuto una figlia in segreto, una drow. Una creatura molto speciale e importante”
**Davino** “Una drow, come hanno fatto ad aver…” Davino sgrana gli occhi e rimane a bocca aperta come se avesse realizzato molte cose insieme “Daria Edermath? La moglie di Daran? Era figlia di Aldith Tresendar? Era l’unica drow presente 10 anni fa”
**Midori** “Si”
**Davino** “Non lo sapevo. Gli Edermath mi hanno sempre trattato con molta diffidenza”
**Midori** “Però si, sembra che siano vivi. Li vediamo attraverso i portali che a caso si aprono a Phandalin e nella foresta”
**Davino** “I Portali, si.” Lo sguardo di Davino si assenta per qualche secondo intento in un ragionamento che sembra incredibilmente complesso poi sembra realizzare “Il libro di Bowgentle! È l’unica cosa che può creare portali. Era così chiaro!” 
**Chao** “Si, l’ho trovato io”
**Davino** “Si e non credo sia stato un caso e non so se preoccuparmi. Prima di questi giorni non avevamo mai visto un portale spontaneo qui. E voi avete visto delle persone scomparse nei portali?” 
**Midori** “Anche ma non soltanto, se ti concentri su una persona in particolare, il portale te la fa vedere, a doppio senso. Potrebbe essere tuo cugino in un’altra città, sulla stessa linea temporale. Forse anche su linee temporali diverse”
**Davino** “Garaele me ne aveva parlato qualche volta”
**Midori** “Si ne ha parlato anche a me”
**Davino** “è un oggetto molto particolare, si dice che abbia una volontà propria. Interessante. Quindi avete visto persone che l’Oggetto ha fatto sparire? Avete visto Daria?”
**Midori** “No”
**Davino** “Allora come fate ad averne la certezza? Non so nemmeno cosa sia un Reame Reietto”
**Midori** “Una cosa è certa. È un luogo talmente remoto e nascosto da essere celato anche agli occhi della banshee che era la madre di Daria”
**Davino** “Sentite, quello che so è che quando mi risveglio le persone attorno spariscono e non sono mai tornate. Per tanto tempo ho pensato che l’Oggetto le assorbisse ed è per questo che mi dava l’energia per risvegliarmi, per stare in vita. Non è un bel pensiero con cui vivere”
**Midori** “Direi di no, è terribile! Spero che non sia veramente così”

**Davino** sembra agitarsi e interrompe Midori “Come fate a dire che si trovino in questo luogo?”
**Midori** “ Io e Vircan abbiamo visto Marcus più volte e forse c’era anche qualcun altro”
**Vircan** “E lo abbiamo visto pronunciare proprio queste parole ‘Reame Reietto’, non possiamo essercelo inventato!”
**Davino** “Ho davvero molte domande ora”
**Midori** “In ogni caso, noi siamo tornati qui principalmente per aiutare Olbirek a ritrovare sani e salvi i suoi familiari, a liberare quelli che riusciamo a trovare ancora in vita. Nezznar ci ha lasciato un ultimo regalo con cui avere a che fare: aveva schiavizzato il drago bianco Cryovain, lo teneva imprigionato con questo medaglione”
**Davino** “Questa è una cosa che risolvero, definitivamente. Purtroppo questa agonia di Cryovain è colpa mia. 150 anni fa è arrivato qui, ha ucciso la madre di un drago verde che abbiamo incontrato, Venomfang”
**Midori** “Si. Siamo diventati amici, ci ha donato 2 sue scaglie, le indossa Olbirek”
**Davino** “Vecchio spiritosone”
**Chao** “Ehm, amici…”
**Davino** “Io lo conosco che era appena nato. Cryovain stava per uccidere anche lui, ma mi sono messo in mezzo. Tramite l’Oggetto l’ho ridotto in uno stato catatonico. Venomfang mi ha sempre detto che avrei dovuto ucciderlo. Io invece mi sono rifiutato. Ogni 2 anni circa gli ridavo la coscienza per capire se fosse meno folle di prima”
**Midori** “No eh? Mi dispiace”
**Davino** “Già. Questo fino 55 anni fa… dopo quel… non torno da lui da allora. Volevo dimenticarlo… per sempre”. Davino sembra particolarmente triste a questo ricordo.
**Davino** “Rimane ancora questa busta da leggere. Secondo quanto c’è scritto ci saranno delle risposte ma anche delle responsabilità da sobbarcarsi e mi rendo conto che tutto questo potrebbe non appartenervi”
**Vircan** “Io voglio sapere, devo trovare Marcus”
**Chao** “Io non sono abituato a guardarmi indietro”
**Olbirek** “Apriamola”
**Midori** “Per me va bene leggere l’altra lettera. Non posso abbandonare quel ragazzo la e poi ho un figlio che ha bisogno di un padre.”
Chao trasecola davanti a questa mole di informazioni improvvise
**Midori** “Sempre che non sia l’ennesima presa in giro”
**Davino** “Le informazioni della prima lettera finora corrispondono. Phandalin è stata salvata, le miniere riconquistate, il cattivo sconfitto”
**Midori** “E siamo ricchi e famosi, gli Eroi di Phandalin”.
**Davino** “Già, abbiamo sconfitto Mormesk, ne avevo sentito parlare. Aveva lanciato una maledizione piuttosto complicata su questo posto. Me ne sono sempre tenuto alla larga. Ho già i miei problemi di memoria”
Davino sembra sventolarvi la busta davanti. Midori mette Zenith sotto il mantello. Davino apre la busta, dentro c’è una lunga pergamena scritta molto fitta che sembra però scritta di fretta.


### Seconda lettera di Nezznar
Nell’attesa del vostro ritorno nella grotta del Cubo.
Questo mi sorprende molto di più del fatto che mi abbiate sconfitto. Avete fatto la vostra scelta e confesso di apprezzarla. Forse la fatica non è stata così inutile.
I miei ricordi sono appena tornati e con essi anche un po’ di lucidità. Grazie, ma veniamo subito al punto.
Sarete sicuramente curiosissimi di sapere il reale perché io abbia imbastito, ciò che agli occhi poco smaliziati alle dimensioni temporali, sembra solo un gran caos. Non ci girerò attorno: io non sono il vero Ragno Nero. Il corpo del Drow nella borsa lo era. O meglio, lo sarebbe stato. Riassumerò quel che ho scoperto finora per quanto assurdo vi potrà sembrare. In un lontano passato, un’“evento esterno”, ha modificato la storia e come un sasso gettato in uno stagno ha prodotto increspature. Peccato che lo stagno sia la nostr… la vostra realtà. Con molta fantasia l’ho chiamato “l’Anomalia” e io, come tutti voi, ne sono una vittima. Da quando l’ho compreso, dopo gli eventi del 951 DR, ho deciso di ristabilire in ogni modo possibile il corretto flusso degli eventi. C’è ancora molto lavoro da fare ma io non posso più continuare da li. Ho rubato tutto il tempo che potevo. Se fossi rimasto, troppe trame non si sarebbero mai ristabilite, le increspature si sarebbero sommate, entrando in una risonanza distruttiva. Tutto ciò avrebbe dato un’accelerazione esponenziale verso qualcosa che non so definire diversamente da “distruzione totale”. Quindi ho usato un evento “canonico” per uscire di scena. Ciò che è successo negli ultimi giorni a Phandalin sarebbe accaduto comunque, forse non a voi-voi o proprio voi ma ci siamo capiti. Avrei voluto renderla più semplice ma molte cose erano necessarie e fino alla fine non ero affatto sicuro che avrebbe funzionato.
Il Ragno Nero viene sconfitto in un combattimento mortale contro gli eroi che aveva provocato
Così voleva la storia originale. E noi la abbiamo accontentata, in un modo o nell’altro.
Avrei voluto migliorare le cose ma ho dovuto commettere delle atrocità perché alcuni avvenimenti erano troppo difficili da sistemare e su alcune cose il Destino è irremovibile, specie quando tenti di manipolarlo subdolamente. Quindi mi sento di dirvi di fare molta attenzione ai sopravvissuti se ci tenete a loro o, per quanto sia triste, di non affezionarvi troppo. Su alcuni di loro incombe una sorte infausta che attende soltanto il minimo passo falso. Intanto abbiamo guadagnato un po’ di tempo. Il Destino se ne starà “buono” per un po’. È inutile che adesso recriminiate il mio comportamento. Non mi avreste mai creduto sulla parola e questi eventi sarebbero accaduti comunque in maniera ancor meno controllata. Rendere pubblico tutto questo non è affatto consigliabile se volete che il Sole sorga letteralmente anche domani.
Posso solo immaginare cosa abbiate sperimentato nel Cristallo e quanto vi abbia scosso ma posso assicurarvi per esperienza diretta che è molto difficile venirci a patti. Gli echi di ciò che avete vissuto vi perseguiteranno a lungo. A volte vorrete fare delle cose che vi sembreranno assurde, oppure le farete in modo molto diverso dal vostro solito. Non ho consigli su questo, dipende da voi.
Questa esperienza però vi fornirà una prova delle mie parole. Svilupperete una sensibilità alle diramazioni degli eventi, o almeno a quelle “sbagliate”. È un po’ complicato ma ne verrete a capo, o almeno la metà di voi, arrotondata per eccesso. Provate a concentrarvi sul Cubo e capirete. Usate questa capacità con molta cautela, può fare molto male, non fisicamente. Se Voi o qualcun’altro di cui vi fidate ciecamente volesse impararla, vi lascio anche un breve trattato di Cronurgia, da non esporre alla luce del Sole. Migliorare questa capacità però richiederà sempre un prezzo, sappiatelo. Un’altra prova, più amara, è che probabilmente, in alcune delle altre realtà, non avrete visto molto oltre il tempo presente, segno che sia successo un evento che la ha devastata e mi duole dirvi che quella che abitate ora, non fa eccezione.
Grazie alla cronurgia, ho visto molti futuri possibili, ho visto cosa vi aspetta. Sarà un percorso arduo. Ovviamente non è il caso che vi sveli cosa accadrà nel dettaglio. Non per sadismo ma perché le decisioni devono essere solo vostre e perché il rischio di creare “profezie autoavveranti” è sempre dietro l’angolo, quindi non vi darò questo carico. So che molto presto vi sarà data una missione che vi porterà molto molto lontano per un periodo di tempo non ben definito e sarà molto importante per tutti. Nel frattempo, forse qualcuno di fidato potrebbe aiutarvi a sistemare alcune cose rimaste in sospeso qui, risolvere molti dei misteri di Phandalin e guadagnare altro tempo prima del gran finale. Non mi sorprenderebbe se… lasciamo stare.
Dubito che ci rivedremo. Non sono più il benvenuto (se mai lo sono stato) nella vostra realtà, quindi prendo congedo. Il corpo del vero Ragno Nero ha tutto ciò che ci si aspetta da un boss della malavita senza scrupoli, anche un po’ di denaro e un bastone che non vi consiglio di toccare se non siete drow. Il Ragno Nero come avrebbe dovuto essere. Un essere infimo come lo sono stato io in gioventù. Spero che con questo il Destino sia soddisfatto, d’altronde ha finalmente avuto il suo tributo e molte trame dovrebbero essersi chiuse correttamente.
Probabilmente avrò minacciato i vostri cari ma, se può rincuorarvi, non avrei dato corso a queste minacce, però avendo visto le vostre vite, sarebbe sciocco non approfittarne per convincervi. Diversamente, il vero Ragno Nero, non avrebbe avuto alcuno scrupolo, se solo fosse stato abbastanza furbo. C’è da dire che non sarebbe stato nemmeno una grande sfida per voi.
Tra i vari oggetti dovreste aver trovato anche un memento di Urmon. Rappresentava il suo status nell’antico Patto, fatto dai Nani per i Nani. I suoi discendenti possono farci ciò che meglio credono. Io mi sono stufato di farmi la barba ogni mattina a causa sua. Urmon era una brava persona, destinato a qualcosa, ma è entrato in contatto con qualcosa che non avrebbe dovuto esistere divenendo l’ennesima vittima dell’Anomalia. Rimasto bloccato tra un desiderio smodato e cercare di fare la cosa giusta. La visione del Cristallo gli ha solo dato il colpo di grazia che lo ha condotto alla follia. Questa follia è riverberata nelle generazioni successive e ha colpito tutti i Rockseeker più o meno direttamente. Paradossalmente, le disgrazie di Olbirek lo hanno salvato. Ma, credetemi, poteva andare molto peggio e forse ne avete avuto un assaggio. Qualcosa ha protetto tutti voi e non sono sicuro di cosa sia stato.
Forse avete ancora domande sul Cristallo. Si tratta ovviamente di un grande artefatto dell’Impero del Netheril, costruito dal Primo Arcimago Iolalum in persona. Un mago immortale potentissimo, l’inventore dei Mytallar che permettevano di far volare le loro città. Il fine del Cristallo è incerto. Un test crudele per le menti degli aspiranti Arcimaghi, forse? Un puro esercizio di stile, chissà? Una variante di qualcos’altro? Difficile a dirsi. Fatto sta che non avrebbe dovuto esistere come avrete visto con i vostri occhi. Il signor Davino ci si è imbattuto in passato e questo potrebbe spiegare parte della sua natura insolita, per un po’ ho pensato che fosse Iolalum stesso.
Ho eliminato quasi tutte le tracce dell’esistenza di Nathaniel Rivernight e non credo che il matriarcato avrà intenzione di perseguitare un vecchio drow maschio morto in disgrazia. Forse qualche rimasuglio del mio passato si farà vivo prima o poi ma dubito che ci avrete a che fare direttamente o che possa impensierirvi. Magari stavolta i “Protettori” usciranno la testa dal culo e si degneranno di agire.
Immagino anche che desideriate uscire da quel vecchio posto mefitico che solo un nano abiterebbe. D’altronde ho fatto chiudere l’ultimo accesso disponibile. Colpa mia, lo ammetto. Tra le spoglie troverete un potente esplosivo con abbastanza miccia da fare saltare in sicurezza uno degli accessi chiusi, quello di nord ovest che ha delle mura ancora solide. Maneggiatelo con cautela. Da li troverete un sentiero che vi porterà alla fortezza di Icespire dove c’è chi vi attende con “impazienza”.

E a proposito di tempo, è tempo di saluti. State per tornare nella grotta e mi farete dannare per farvi entrare in questo affare maledetto. Spero di non aver dimenticato nulla di importante. Sapete che ho molto a cui pensare.
Spero che Aldith e Illelean possano perdonarmi anche se so di non meritarlo. Sarebbe bello sapere qualcosa sulla loro sorte ma forse non me lo merito.
il Vostro unico e solo
Nathaniel Erythrin Zamìa Zatllèu Nerìum Asbestus Rivernight
leader fondatore del Patto di Phandelver e parte di una famiglia che non si meritava
(il resto del testo è scritto molto di fretta e sembra scarabocchiato ed è difficilmente leggibile)
P.S.: Se ho fatto bene i calcoli, questa lettera si autodistruggerà tra pochi secondi
P.P.S: Non fidatevi troppo dei “Protettori di Phandelver”
P.P.P.S.: Fate attenzione alla Vedova Nera
P.P.P.P.S.: … Chiedetelo a Gwyn, è assolutamente fondamentale che lei…
(Il foglio prende fuoco istantaneamente. Non ne rimane neanche la cenere e lascia le sopracciglia di Davino sbruciacchiate.)




**Olbirek** sbuffa “Se solo avessi letto più velocemente”
**Chao** “Non sono mica sicuro di aver capito tutta quella roba dei salti temporali. Mi ha mandato in pappa il cervello”
**Midori** “Ha detto che con il passaggio a nord ovest troveremo i 3 fratelli?”
**Chao** “Quello l’ho capito”
**Davino** “Davvero molto brillante, tutto questo non è un caso”
Raccogliete l’esplosivo. Assomiglia molto a quello trovato all’entrata che era stato fatto scoppiare probabilmente dai bugbear ritirati.
**Davino** “Quindi adesso anche voi vedete le cose in modo un po’ diverso”
**Chao** “Si ma non le ho capite troppo bene”
Guardate il Cubo come descritto nella lettera. Tutti avete l’idea, chi più e chi meno che il Cubo non dovrebbe stare li, che la sua presenza sia sbagliata intrinsecamente, ad un livello che prima non riuscivate a comprendere. Vircan sembra addirittura convinto che non dovrebbe proprio esistere. Sapete che fisicamente è li ma è come se aveste un nuovo senso che vi fa percepire la realtà come dovrebbe essere.
**Midori** “è un anomalia?”
**Vircan** “è una delle conseguenze dell’anomalia. Non ci posso credere, ci ha detto la verità”
**Midori** “Io ci credo. Ho preso quella pietra e l’ho nascosta dietro la statua di Dumathoin”
**Davino** guarda seriamente Midori dicendole “E non dovrete toccarla mai”
**Midori** “Non ci penso nemmeno, ho visto cosa ha fatto alla gente. L’abbiamo visto nel sogno di Aldith. Urmon c’era andato a finire letteralmente addosso.”
**Davino** “Un’altra vittima...”
**Midori** “Rivernight ha scritto nella lettera che c’è qualcuno che ci aspetta nel palazzo di Icespire?”
**Davino** “Si. Immagino che parlasse di Cryovain”
**Chao** “Quindi il viaggio non termina qui”
**Davino** “è qualcosa di cui mi devo occupare personalmente e definitivamente. Cryovain non ha dimostrato di essersi pentito o di voler cambiare. Lo sento già Venomfang che mi dice ‘Te l’avevo detto, sono 150 anni che te lo dico’”
**Midori** “Noi dobbiamo trovare anche Gwyn”
**Davino** “La troveremo”
**Chao** “Midori ha il ciondolo del controllo”
**Davino** “è solo temporaneo. La sua coscienza è in parte imprigionata nell’Oggetto, o meglio il suo odio ma in pratica è tutto ciò che ha”
**Chao** “Un pessimo vicino di casa”
**Chao** guarda Vircan “Combatteremo contro un drago bianco?”
**Vircan** “è un pericolo per tutti, lo abbiamo visto nei nostri sogni e se non vuole redimersi dobbiamo fare di tutto per proteggere gli indifesi e spazzere via la sua minaccia. La mano di Helm è pronta a bloccarlo di nuovo, stavolta nella realtà e non in un sogno”.
**Davino** “Non posso chiedervi tanto”
**Chao** “Abbiamo Venomfang però”
**Davino** “Venomfang è molto più giovane di Cryovain”
**Midori** “E se lo vede tenterà di ucciderlo. Forse è meglio lasciarlo stare, ora ha una casa”
Davino “Già, il vecchio castello di Phalorn”
**Chao** “Ma noi abbiamo una sua promessa”
**Davino** “A proposito di Venomfang, detto tra noi, ha la tendenza a giocare con le parole per divertirsi”
**Olbirek** “In che senso, ci ha preso in giro secondo te?”
**Davino** “No, lui crede fermamente alle regole che gli ho insegnato ma gli piace aggirarle per divertimento e usarle a suo vantaggio. Adolescenti.”
**Chao** “Ma tu sapevi di conoscerlo?”
**Davino** “Non in questo intervallo di tempo. Mi serve tempo per ricordare tutto correttamente in mancanza dell’anello. Venomfang non ci avrebbe fatto nulla beninteso, ogni tanto mi chiama ‘Padre’”

**Chao** “Non è l’unico da queste parti, sembra un abitudine”
**Davino** “Già. Essere il più vecchio della regione ha questo vantaggio a quanto pare”
**Midori** “Cerchiamo di mettere in fila le cose da fare”
**Chao** “Io prendo la borsa”
Avvolgete attentamente il bastone del drow in un panno per evitare di toccarlo e lo mettete nella nuova borsa. Nel frattempo sentite delle voci palesemente naniche che si avvicinano velocemente dall’ingresso aperto. Da dietro il Cubo spuntano 2 facce note e una nuova.
**Chao** “Olbirek, abbiamo bisogno di un test”
**Olbirek** “Cugini!”
Vedete Gundren, Nundro e un altro nano con un occhio guercio, completamente insozzato di un nauseabondo ammasso gelatinoso e scaglie che brandisce una grossa ascia. Guarda tutti in cagnesco con un’espressione terrorizzante e urla in nanico stretto “**PAZIENZA DEL RAGNO UN CAZZO!**”
Le mani di Gundren sono fiammeggianti, Nundro ha una piccola daga in mano, forse il trio si era preparato alla battaglia ma troppo in ritardo. 
**Gundren**, vedendovi sani, salvi e da soli, spegne le mani e cerca di calmare il nuovo arrivato dicendo “Guardate chi abbiamo trovato! Sta calmo Tharden. Scusatelo, quando si fa prendere dal furore della battaglia è davvero difficile fermarlo. Gli avevamo detto di aspettare, ripulirsi e avere pazienza, che al Ragno Nero ci avreste pensato voi, ma lui è partito come una freccia e non abbiamo potuto fare altro che inseguirlo”
**Vircan** “Ma che gli è successo?”
**Gundren** “Si era andato a divertire in una tana di schifosissimi Grick e ora ne è ricoperto”
Non avevate mai visto Tharden e la ‘gioia’ per la sua presenza sfuma immediatamente in raccapriccio dopo aver sentito le spiegazioni di Gundren. 
**Davino** dice qualcosa in nanico a Tharden indicando il cadavere del drow “Salve Tharden, può calmarsi, il Ragno è stato già schiacciato”
L’ira di Tharden non sembra spegnersi ma lascia rapidamente spazio alla delusione. Si fa strada e si dirige verso il corpo. Di fronte al cadavere, Tharden solleva l’ascia come se volesse infierire ma si ferma e inizia ad urlare parole irripetibili per la sua delusione di essersi perso lo scontro. Gundren e Nundro arrossiscono e si fanno ancora più piccoli.
**Gundren** riesce solo a dire “Gli passerà... prima o poi. Quindi è davvero morto?”
Olbirek e Chao indicano il cadavere mentre Tharden ci sputa sopra.
**Chao** “Non è stato così divertente però”
**Gundren** “Allora è finita. Le miniere sono libere”
**Olbirek** “Più o meno...”
**Chao** “Finita… si”
**Midori** “Gundren vi consigliamo di andare di corsa a Phandalin. Informate le persone che la malvagità è stata quasi del tutto eliminata dalle miniere ma che al momento sarà meglio tenersi ancora lontani da quello che c’è qua sotto. Potete farlo per noi? Abbiamo ancora qualche altra cosa da dover sbrigare”
**Chao** fingendo entusiasmo “Già! Abbiamo ancora qualcosa da fare”
**Gundren** vede il Cubo, finalmente con un po’ di calma ma sembra quasi perderla “Voleva questo quindi? Che cavolo sareb… no anzi, non voglio saperlo. Non so cosa ne pensiate ma appena metteremo in sicurezza tutto, il mio primo pensiero sarà di ricoprire questa caverna di acciaio nanico fuso. Se non lo distrugge quello, lo seppellirà per sempre in un enorme blocco di metallo!”
Non riuscite a proferire parola, in effetti vi sembra la cosa più logica da fare.
**Gundren** “Chiamerò quel nullafacente del cugino Reirak, forse sarà utile finalmente. Ma intanto sarebbe bello sapere come uscire. Quel bastardo ha chiuso tutto per quanto ne sappiamo”
**Chao** agita l’esplosivo davanti la faccia di Gundren che non sembra riconoscerlo “Questa è la chiave”. Nundro invece sembra aver riconosciuto il contenuto “Speriamo che abbia abbastanza miccia”.
**Midori** “Ci hanno informato di usare il passaggio di nord ovest”
**Olbirek** “Immagino lo conosciate”
**Gundren** “Si, è quello chiuso davanti l’altare di Dumathoin. Dovrebbe portare alla zona degli scavi veri e propri”
**Chao** “Ancora più in profondità?”
**Gundren** “Si, sono gli accessi agli scavi delle miniere vere e proprie dove vengono minati i minerali”
**Olbirek** “Quanto tempo ci vuole?”
**Gundren** “Questo posto era stato costruito come un crocevia e scorciatoia per l’altra parte della montagna. Ad un certo punto si dovrebbe risalire e arrivare alla strada per la fortezza abbandonata in cima ad Icespire, almeno così dicono i libri di Urmon. Ad un certo punto ci sarà un’altra strada che riconduce giù verso le pianure, credo. Adesso che siamo tutti insieme sono sicuro che ce la faremo!” Gundren sorride come non lo avevate ancora visto fare.
Arrivate al passaggio chiuso e tastate il blocco di pietra che sbarra la strada. Nundro è un po’ preoccupato “Speriamo che non crolli tutto quanto”
**Chao** “Oh, ci siamo abituati”
**Midori** “Questa sembra essere la nostra specialità”
Trovate una fessura nel blocco dove inserire l’esplosivo. Srotolate la lunga miccia, vi mettete al sicuro dietro ad un angolo, accendete e aspettate. Mentre la miccia brucia **Davino** dice “Forse avrei potuto abbatterlo a pugni” ma viene guardato male da tutti mentre Chao gli tira un calcio su uno stinco. Il suono della miccia che brucia si allontana sempre di più fino a sparire. Pochi istanti dopo l’esplosione e i detriti riempiono il corridoio. Il passaggio è di nuovo aperto e la miniera è ancora in piedi.

### Uscita dalle Caverne dell'Eco
Vi fate strada nel passaggio e vedete dalla distanza la distesa di binari, corridoi scavati, crepacci e un torrente che alimentava una ruota. Ciò che una volta erano le miniere del Patto di Phandelver. Non siete diretti li ma seguite un altro sentiero che sembra risalire. 
I vostri pensieri vanno a tutto ciò che avete trovato e scoperto su di voi e sulla profonda storia del luogo ma pian piano il freddo dell’esterno torna a farsi sentire e l’idea di uscire da li diventa irresistibile. Percorrete per centinaia di metri un corridoio di pietra scavata che continua a salire. Anche qui ci sono simboli incisi. Il corridoio termina davanti ad uno spesso ammasso di neve. Se c’è neve, allora l’esterno è ormai prossimo. Scavate tutti insieme. Sentite la luce filtrare attraverso la neve e ad un certo punto la luce del sole dell’alta montagna entra con prepotenza nel cunicolo.
Sbucate in pieno giorno in alta montagna. Un giorno senza nuvole in cielo su una distesa innevata. La luce è abbacinante. Vi sembra di essere stati chiusi li da mesi e la visione del Sole vi ricorda che esisteva comunque un mondo fuori.
Non ci sono sentieri evidenti nella distesa innevata ma ora finalmente i punti cardinali sono chiari e Icespire non deve essere troppo lontana. I fratelli Rockseeker vi guidano, non senza litigare, da un crinale ad un’altro fin quando non trovate una strada, non più battuta da anni ma le direzioni sono chiare, una va alla fortezza e l’altra torna verso Phandalin.
Gundren sa che la vostra missione è importante ma vi chiede comunque se volete continuare

Chao “Per il vostro bene e quello di Phandalin”
Olbirek “Non è ancora finita”
Midori “Torneremo”

Gundren, Nundro e Tharden vi salutano sentitamente, in particolare Olbirek. Prima di lasciarvi, Gundren indicando Davino dice “Se è vera almeno la metà delle cose che ho sentito su di te, farai bene a farli tornare vivi.”
Davino annuisce “Ho un conto in sospeso con Cryovain, credo che questa volta non sarò colto dalla pietà”
Vi separate e continuate sulla strada verso la fortezza finché, circa un’ora dopo la vedete a pochi chilometri di distanza.
Trovate una radura dove finalmente potete riposare e tirare il fiato. Il sentiero per la fortezza continua in una sinuosa discesa.
La Stella è ben chiara nel cielo diurno.
Davino vi racconta molte cose mentre il Sole lentamente declina e notate che il tetto della fortezza è illuminato. Dalla radura rialzata riuscite a vedere anche a distanza, il grosso muso del drago bianco che vi fissa, in attesa.

## Parte 4

### Icespire Hold

Bivaccate a circa un chilometro di distanza in linea d’aria dalla fortezza in uno spiazzo sul sentiero. Un luogo antico in mezzo a mura di roccia ghiacciata. Al centro dello spiazzo ci sono 4 statue alte circa 4 metri, su piedistalli cilindrici, protette da dei muri alle loro spalle. Raffigurano 4 creature umanoidi rivolte verso il centro. 3 sono degli orchi, un guerriero, un capotribù, uno sciamano e una figura incappucciata in posa marziale, un umano. Statue vecchie di secoli. Vi sembra di ricordare qualcosa a riguardo, qualcosa che vi è stato raccontato qualche giorno prima. Guardate meglio la statua dell’umano e il suo volto assomiglia molto a quello di Davino. Chao è un po’ scioccato, indica la statua, indica Davino e indica di nuovo la statua. Davino si volta verso la statua e pronuncia “Imbarazzante. Qualche secolo fa ho reso dei servizi al clan degli orchi delle montagne grazie ai quali sono riusciti a scacciare un culto che si annidava tra di loro da molto tempo. Poi quando mi sono ‘liberato’ di Cryovain che minacciava tutti, hanno costruito questa.”.
**Chao** “è una tribù che esiste ancora?”
**Davino** “Si, ben nascosta”
**Chao** “Ti riconosce ancora autorità?
**Davino** sorridendo “Si. Greska e Strong ogni tanto mi dicono che il loro bisnonno si ricorda ancora di me”
**Chao** “Oh”
Rimanete un po’ attorno ad un fuoco da campo al centro della piazza, tra le statue e fate altre domande a Davino adesso che la sua memoria sembra integra e anche il suo sguardo è finalmente focalizzato.
Chao “Davino ho qualche pensiero che mi sta arrovellando il cervello: nei tuoi 4.000 anni di vite ai tuoi risvegli hai sempre recuperato la memoria in un modo o nell'altro?"
**Davino** “Non sempre. Credo di aver perso, a volte, molti anni e non sono riuscito a ricostruire cosa è accaduto nel frattempo”
**Chao** “Poco fa, in preda alla rabbia hai detto «non so per quanto tempo riesco a fermarlo». A cosa ti riferivi?”
**Davino** “Non ne sono certo. Uso questo anello proprio per cancellare qualcosa che ho visto nel Cubo. So di vedere molte cose che spaziano per migliaia di anni. Suppongo che molte di queste non siano affatto... piacevoli”
**Midori** “Che tu sappia, stai combattendo qualche forza oscura che vuole invadere questo nostro mondo, qualcosa che è arrivato dopo lo schianto delle città magiche?”
**Davino** “è una storia molto lunga. La versione breve è che insieme ad altre persone, da secoli, cerchiamo di fermare chiunque voglia impossessarsi degli artefatti sepolti. L'ho presa come una missione personale ma altri si sono uniti a me negli anni”
**Midori** “Dopo il drago bianco, se ti siamo di peso nella tua missione, ci salutiamo, ringraziandoti”
**Davino** “Capisco. Ne sono un po' dispiaciuto ma anche sollevato. è importante però che non parliate mai di ciò che avete visto. Ci sono segreti che è bene non rivelare”
**Midori** “Noi dovremmo andare fino in fondo con questa storia della stella rossa e del reame reietto, per salvare le vite delle persone intrappolate lì. E recuperare Gwyn” 
Davino rimane in silenzio 
**Midori** “Non so se possiamo farcela noi, ma potremmo anche chiedere aiuto a Reidoth”
**Davino** “Vi consiglierei di tentare con l'anziana. La giovane, a volte, può essere a dir poco... indomabile”
**Chao** rivolto a Midori “Pensi che sia nel Reame Reietto?”
**Davino**, dopo un po' di silenzio cerca di rispondere ma sembra a dir poco teso "Questo dipende da quanto sia vero ciò che avete visto e sentito nei portali. Se non è vero, allora tutto è possibile, ma se invece è vero, allora no, Gwyn non si trova... li" 
Midori sembra preoccupata alle parole di Davino idea di Gwyn portata via chissà dove.
**Chao** "Hai detto che 30 anni fa per salvare me e altre persone hai usato il tuo aggeggio per sbalzare le possibili vittime dell'eruzione. E che l'uso di questo strumento ti mette in una posizione simile alla catalessi. Ho capito bene? Sei mai venuto a trovarmi per sapere come stavo?"
Davino stava per dire qualcosa ma sembra ripensarci e dopo qualche lungo secondo risponde "era una domanda sarcastica? Non volevo essere cinico. Non sono venuto a trovarti personalmente, ho mandato uno dei Protettori, mi ha detto che stavi bene"
**Chao** "Capisco. Potrebbe essermi sfuggito un passaggio e ti prego di ripeterti se lo hai già affrontato. Vedi, ho un ricordo nitido di quando siamo arrivati a Phandalin, Elmina è corsa ad abbracciarti, Donnabella ti ha addirittura chiamato papà. Segno che effettivamente avete passato molto tempo insieme. 10 anni fa il nuovo 'rimbalzo'. E la catalessi. Sei tornato a Phandalin, ti sei ripreso e 3 mesi fa sei fuggito da Conyberry. Con Midori a Waterdeep ti abbiamo trovato in uno stato pietoso. Ci abbiamo messo giorni a metterti nelle condizioni di intraprendere un viaggio. Quindi hai dovuto usare di nuovo l'Oggetto. O per fuggire, da cosa sarebbe ancora da chiarire, e hai percorso N miglia febbricitante, oppure già a Waterdeep. E devo dire che in città a portarci da te è stata una scia di cadaveri rinsecchiti, non una sparizione di massa. Sei in grado di ricordare gli avvenimenti degli ultimi 3 mesi?" 
**Davino** sembra ricostruire mentalmente gli avvenimenti degli ultimi mesi “è successo abbastanza recente e ho vari riferimenti grazie a voi. Credo di avere ricostruito gli avvenimenti. In linea generale quello che hai detto è corretto: sono stato per mesi imprigionato nella tana di Nezznar che mi ha tenuto sedato con minime dosi di veleno mentre mi... esaminava. Ad un certo punto il veleno è terminato. Sembrava che non ci fosse più nessuno nella sua tana. Ero molto debole e ho usato l'Oggetto per accedere alla magia. Qui però le cose si fanno molto confuse. Le uniche cose che ho capito è che ho volato verso Waterdeep perché in quel momento non ero sicuro di potermi fidare di qualcuno. Tramite una divinazione ho visto te.”
**Davino** continua “Non so dire il perché, il mio sospetto è che parzialmente conoscevo anche Midori dalle parole di Marcus e forse anche Olbirek dai racconti dei fratelli Rockseeker. In qualche modo questo mi ha guidato anche a fidarmi di voi. Purtroppo l'uso volontario dell'Oggetto ha un'ulteriore malus rispetto al "risveglio". Sconvolge la mente. Come se migliaia di persone mi riversassero addosso un odio smisurato e senza anello ci metto mesi a riprendermi del tutto. Le mie memorie sono ancora qui, ma sono "dissociate". Molti eventi antichi non riesco a ricordarli. A volte mi mancano interi decenni del periodo più remoto. Al momento, il mio corpo non è ancora al meglio ma la mente è tornata e so come affrontare Cryovain.”
**Davino** diventa più serio “Con lui ho sbagliato... di nuovo. Per quanto possa sembrare crudele, Cryovain non conosce altro che la violenza e credo che preferirebbe un combattimento all'ultimo sangue che essere ancora relegato e controllato. Io sono stato arrogante, ho pensato che potesse cambiare e ho rinchiuso la sua coscienza nell'Oggetto. Da quel momento sento anche il suo odio. Eppure anche in quello stato è riuscito a fare del male...(Davino si interrompe ma qualche secondo dopo riprende)... Affrontarlo e ucciderlo è la cosa giusta da fare?”
**Midori** “Ma Cryovain non ha familiari in vita da qualche parte?”
**Davino** “Per quanto ne so è stato scacciato dall'Isola delle Tempeste. Al largo della Costa della Spada. I draghi bianchi sono rinomati per la loro ferocia, ma Cryovain va oltre, è folle. Non gli basta abbattere la sua preda, deve infierire, deve spezzarla”
**Davino** si avvicina ad Olbirek e guarda le grosse scaglie verdi sulle sue spalle “A proposito di draghi. Venomfang aveva il vizio di usare le sue scaglie per truffare la gente. Chiedeva dell'oro e in cambio dava 2 sue scaglie dicendo cose del tipo "Sostieni tante battaglie. Quando le scaglie si caricheranno le dovrai sbattere insieme. Ti daranno oro infinito o desideri divini, appagherai ogni tuo appetito. Sai invece cosa succedeva quando qualcuno sbatteva le scaglie cariche? Che lui lo sentiva e si faceva grasse risate alla faccia dello sciocco che ci aveva creduto. Però è vero, lo sentirà. Potrebbe valere la pena di chiamarlo, credo che non si vorrebbe perdere lo spettacolo anche se non so quanto tempo ci metterà”
**Midori** “Non mi sembra il caso di infierire così, è già abbastanza pietoso dover uccidere quella creatura a causa della sua follia. Manderemo un messaggio. Venomfang non ci ha chiesto denaro, ma ci ha raccontato questa storia delle scaglie, dandocene. Forse crede che abbiamo fatto più noi un favore a lui procurandogli una nuova casa. In realtà a noi ha fatto gratis due gran favori: ha lasciato thundertree (in pace) e ci ha aiutato a liberarci degli orchi del Cragmaw. Va bene così.”
**Davino** sorride e fa un risolino "Si, sono in molti che lo pensano"
**Midori** sorridendo “a noi interessa salvare vite e famiglie, non tanto fare affari con i draghi”
**Chao** “I casi sono due: o si vince o si muore, non c'è pareggio.”
**Chao** Rivolto a Olbirek “E se... sconfitto Cryovain chiamassimo Venomfang per offrirgli Icepire?”
**Chao** rivolto a Midori “Potremmo consegnare Cragmaw all'Alleanza dei Lord per il controllo e la sicurezza dell'area e di Phandalin”
**Chao** sottovoce “E io magari avrei più possibilità e vita più facile a Waterdeep”
**Midori** “Penso che l' Alleanza controllerebbe meglio Phandalin da Leilon, che sono pure ben forniti dal punto di vista militare. Lascerei stare Cragmaw visto che le rovine portano anche la nostra firma. La cosa importante è che vengono respinti orchi e goblin o che, sapendo della presenza del drago in quel punto, siano disincentivati a scorazzare per la foresta”
**Chao** ancora più sottovoce “non è che da Leilon abbiano fatto un granché…”
**Davino** rivolto a Midori “A proposito delle milizie di Leilon. Immagino che Renata si metterà subito alla ricerca di Gwyn. Se non altro per calmare Elsa”
**Midori** “Infatti stavo pensando ad un altro messaggio o a un messaggero”
**Chao** “Forse una piccola scorta ad accompagnarla non sarebbe stata una cattiva idea. Da quanti.. quanti giorni sono che la abbiamo salutata... quanto tempo avremo passato nel cubo? Minuti? Giorni?”
**Davino** “Nel Cristallo il tempo praticamente non passa è quasi istantaneo.”
**Chao** “Forse ha solo perso la pietra. Oppure le miniere le bloccano”
**Davino** “Ora che le miniere sono state liberate da una maledizione storica, i vostri nomi diventeranno molto conosciuti. Eroi a pieno titolo. Potreste anche trovare un nome per questa compagnia”
**Davino** “Avete detto che Nezznar è scomparso, ci ha portati nel Cubo, ha attivato il Cristallo col nostro sangue e... dopo, si trovava in un altra "stanza". Questo va un po' oltre ciò che sapevo su quell'artefatto. Spero che questo "trasferimento" non sia a doppio senso. Sono d'accordo con Gundren che vuole colare acciaio fuso in quella grotta”
**Vircan** “Non possiamo permettere che nulla giunga qui da qualsivoglia reame o realtà. Ho visto cose che sicuramente non voglio che arrivino qui”
**Chao** “Da prigioniero ti sei trovato solo e con l'Oggetto a disposizione.. e ti sei diretto da noi.. che  siamo venuti a Phandalin e poi qui .. fa quadrato con l'affermazione di Nezznar di aver orchestrato il tutto. A questo punto avrebbe molto senso che la scia di cadaveri di Waterdeep fosse anch'essa uno strumento di Nezznar per attivare le ricerche in città.. e questo significa che il nostro burattinaio sapeva anche che tu ci avresti cercato.. Ho la sensazione di aver perso il libero arbitrio”
**Chao** “Hai un piano per Cryovain?”
**Davino** “Ho qualche strategia pronta, forse con Venomfang potrei averne anche un altro paio. Negli anni si è "divertito" a formularne alcune e ovviamente a farmele sapere. Cryovain sarà indebolito ma attaccherà con tutta la sua rabbia. Questo è il mio fardello. Cryovain vuole me e se vedesse degli alleati non esiterebbe un attimo ad attaccarli, non sarebbe la prima volta... dovrei farcela da solo ma ad un certo punto potrei avere bisogno di qualche secondo e una mano sarà utile. Agite solo se ne siete sicuri. Se cado, andate via senza guardarvi indietro. Scappate senza esitare. Tornerò. L'importante è che lui non prenda il volo, troppe persone sarebbero in pericolo.”
Il Sole cala tra le montagne e la luce rapidamente diminuisce
**Davino** “Avete altre domande? Potrebbe essere l’ultima occasione”
**Chao** “Il tuo piano non l’ho inquadrato. Non mi è chiaro lo ‘State nascosti’”
**Davino** “è già successo che Cryovain attaccasse le persone che stavano con me e vorrei evitare che questo si ripeta”
**Chao** “Quindi non ti seguiamo?”
**Davino** “Non subito. Cercherò di crearvi un’occasione. Se tutto andrà bene potrebbe anche non essercene bisogno. In mancanza di un altro modo per volare non possiamo permetterci di farlo andare via. Phandalin sarebbe a rischio e non solo Phandalin”
**Midori** “Certo”
**Chao** “Con questo mantello posso volare, potrei seguirlo”
**Davino** “è molto rischioso”
**Midori** “Tu cosa vuoi fare?”
**Davino** “Terminare questo stillicidio prima possibile. Questo problema si è trascinato fin troppo a lungo”
**Olbirek** “Quanto può essere folle chiamare Venomfang e farlo seguire da lui o salirci in groppa?”
**Davino** ”Sono possibilità da considerare e farebbero parte delle strategie alternative”
**Midori** “Allora proviamo ad invocarlo?”
**Olbirek** “Adesso?”
**Midori** “Gli parleremo del piano appena sarà qui”
**Olbirek** “Non c’è pericolo che vedano questo grosso drago verde?”
**Midori** “è buio. Spero che non sia troppo lontano. Se è oltre il castello Cragmaw, potrebbe volerci un po’”
**Davino** “Consiglierei comunque di avviarci nel frattempo. Anche questo ciondolo ha un limite di tempo ormai”
**Midori** “Ah”
**Davino** “Quando Nezznar è riuscito ad estrarre parte della sua coscienza, ha reso più difficile tenerlo a bada, ecco perché lo avete sognato. Questo ciondolo è una pallida imitazione di un contenitore. Potrebbe essere questione di ore ormai prima che si liberi.”
**Chao** “Vorrei fare un tentativo di ricognizione con questo mantello dato che ora è buio, voi siete d’accordo?”
**Midori** “Sii prudente”
**Olbirek** “Fare un sopralluogo adesso?”
**Chao** “Una ricognizione”
**Midori** “Da quanto tempo la struttura non viene usata? La ricognizione potrebbe essere utile per capire se possiamo entrare, se la struttura è solida, se quel drago pazzo ha fatto qualche squarcio da qualche parte”
**Davino** “Io sono venuto qui di tanto in tanto ma da 10 anni in pratica non ci viene nessuno. Nessuno ha superato questa piazza rituale”
**Midori** “Per evocare Venomfang dovremo fare rumore con le scaglie?”
**Davino** “Non è un rumore realmente udibile”
**Midori** “Allora Olbirek, con tutta la forza che puoi comincia a infrangerle tra loro. Sbattile una contro l’altra”
Olbirek prende le sue scaglie, le guarda un attimo, sente la vibrazione ancora consistente sui suoi polpastrelli, le osserva un po’, fa un tentativo lento, come per prendere la misura. Davino annuisce e fa lo stesso gesto con forza. Olbirek apre le braccia più che può e le sbatte di fronte a lui più forte che può. Non si sente un rumore vero ma l’onda d’urto vi trapassa. Anche la neve che fiocca attorno sembra allontanarsi da voi in un volume sferico. Sentite riecheggiare questo suono sordo nella valle e tra le montagne. Le scaglie sono nuovamente inerti.
**Davino** “Speriamo che non si faccia una risata”
**Chao** “Pensavo a qualcosa di più spettacolare ma ok”
**Olbirek** si risiede “Anche io”
**Chao** “Io allora vado avanti se siete d’accordo.”
Chao si concentra qualche secondo e velocemente si trasforma in un grosso falco nero e dopo qualche titubanza per la novità, prende il volo verso la fortezza un po’ barcollando.
Chao vola sopra la fortezza. L’entrata principale è crollata e inagibile ma c’è un sentiero tortuoso che passa sotto un ponte e permette di accedere ad una foresteria della fortezza. Il tetto della fortezza è in parte scoperchiato e nella parte sana c’è uno spesso strato di ghiaccio, e al centro c’è un enorme drago bianco con le scaglie debolmente luminose. Il freddo sopra quel punto si fa più intenso. 

Il drago sembra inerte ma sveglio. Chao continua la perlustrazione del sentiero in maniera più approfondita e con gli occhi da falco vede delle impronte che sembrano fresche, degli zoccoli di cavallo. Nella foresteria c’è luce che proviene dalle sue feritoie e anche un po’ di fumo esce da un comignolo. Decisamente il posto ora è abitato. Chao azzarda ad appoggiarsi ad una delle feritoie. C’è un fuoco acceso in un braciere e 5 persone, umanoidi, armati, molto diversi tra loro. 4 di loro sono in piedi e uno è seduto ad un tavolo rotto. L’esperienza di Chao gli fa subito capire che si tratta di persone losche. Forse veterani di battaglie al soldo di qualcuno. Al tavolo invece c’è un altro umanoide vestito molto bene, un tiefling verde. Il tiefling si gira, nota il falco, stringe gli occhi con le pupille da gatto, piega un po’ la testa di lato e sorride. Chao, per quanto in forma di falco, cerca di fare il “falco disinvolto”.
Anche gli sgherri si girano. Uno di questi è un orco vestito da soldato e si avvicina in maniera minacciosa.
Chao vola via, i 5 non stavano parlando, forse attendevano qualcuno.
Per precauzione Chao continua la perlustrazione. Il resto della zona è ghiaccio e neve sulla nuda roccia, dopodiché torna e riferisce quanto visto. Il percorso, l’accesso secondario, forse un’antica dimora per una guarnigione o servitù, dove però ci stavano i 5 tipi loschi tra cui il tiefling e l’orco. Sicuramente il tiefling lo ha identificato come “spia”.
**Midori** “Qualcuno che sa percepire la magia?”
**Chao** “Si probabile, quando mi ha sorriso sembrava che avesse capito e non fosse sorpreso. Era vestito bene”
**Davino** “Altri segni particolari? Il colore?”
**Chao** “Verde”
**Davino** alza gli occhi al cielo “Si ho capito di chi si tratta”
**Midori** “Lo conosciamo?”
**Davino** soppesando bene ogni parola “Si fa chiamare Varg”
**Chao** “Comunque non avevano un aspetto raccomandabile”
**Davino** “Non è un pericolo, non di solito”
**Chao** “E gli altri? Sembravano dei veterani”
**Davino** sembra faticare a trovare le parole “Lui è un… imprenditore…” Davino sembra in difficoltà nell’esprimere il concetto
**Midori** “Il drago?”
**Chao** “Era sul tetto del castello, appostato”
**Midori** “Fa la guardia?”
**Chao** “Evidentemente. Sulla struttura principale”
**Olbirek** è estremamente sospettoso “Non mi piace”
**Chao** “O loro sono asserviti al drago o il drago è asservito a loro”
**Davino** “No. Varg decisamente non è asservito a nessuno se non a se stesso, o al denaro”
**Midori** “Credo che avrai bisogno del nostro aiuto in ogni caso. Ci sono degli ospiti loschi inaspettati da gestire per quanto ogni creatura abbia il suo prezzo, mi chiedo cosa ci facciano all’interno di quella struttura”
**Davino** sospira “Andiamo a chiederglielo”
**Chao** “Sarà un combattimento complicato col drago, non ci sono spazi ampi. Lui ci piomberà addosso in uno spazio stretto. Questo potrebbe darci anche un vantaggio tattico”
**Davino** “Vorrei arrivare da lui finché è in questo stato semi catatonico”
**Olbirek** “E se dovesse svegliarsi? Come la mettiamo?”
**Davino** “Si sveglierà comunque. Vorrei avere almeno l’onore e il vantaggio del primo colpo, e vi assicuro che gli farà molto male. È qualcosa che tengo conservato da 55 anni”
Midori guarda nel cielo se c’è traccia di Venomfang. Davino si alza, raduna le sue cose e si mette a camminare verso il sentiero. Olbirek si alza e spegne il fuoco. I 5 lasciano il piazzale.
La neve nella valle è spinta da un vento sostenuto. Il sentiero è tortuoso, passa sotto alle due strutture e al ponte che le collega e alla fine risale fino all’entrata della struttura secondaria. Notate le tracce degli zoccoli dei cavalli che entrano dentro. C’è della luce che esce da una delle feritoie in alto, non arrivate a vedere dentro.
Sentite una **voce suadente** che suona come un invito “Entrate, la porta è aperta”.
Entrate e accedete ad un locale che fa da stalla. Ci sono 5 cavalli nei loro stalli che riposano. Se non fosse per la devastazione generale sembrerebbe una normale foresteria. Davino si mette all’inizio della fila tranquillo. C’è del cibo marcito e congelato tra scatole rotte e le porte divelte. Il corridoio curva e risale di un paio di metri. C’è una stanza più calda con un fuoco acceso in un ampio braciere.
I 4 sgherri si girano verso di voi. Di alcuni non si vede la faccia, portano elmi, cappucci e maschere, sicuramente non sono tutti umani o magari nessuno lo è.
**Davino** guarda verso il tiefling che si alza in piedi aprendo le braccia come se si aspettasse un abbraccio “Varg… ma quanto tempo”. Il tiefling identificato come Varg sfodera un ampio sorriso facendo intravedere i denti un poco aguzzi e con un tono caloroso e suadente dice “Davino, quanto tempo. Bentornato. Ti ho cercato in lungo e in largo ma che fine avevi fatto?”
**Davino** lo guarda “Le solite cose. A cosa dobbiamo questo onore?”
**Varg** “Io? Oh ero qui a guardare la zona, non puoi mai sapere cosa si troverà nei posti più nascosti ma ero sicuro che ci sarebbe stato qualcuno che avrebbe avuto bisogno del mio aiuto. Io sono qui per aiutarvi, non fatevi ingannare da questi signori, loro sono solo tappezzeria per fare scena”
Olbirek, Vircan, Chao e Midori guardano malissimo Varg che li ha totalmente ignorati.
Varg si avvicina a Davino con sicurezza e gli mette una mano sulla spalla. Davino non fa un plissé.**Varg** dopo aver squadrato Davino e sempre con il suo tono da venditore d’auto usate di Detroit “Vedo che siamo in forma. Bene, molto molto bene. Sai qui abbiamo questo problemino. Una piccola cimice bianca da togliere di mezzo. Figurati cosa potrà mai essere per il grande Davino.” L’ultima frase non è nemmeno una domanda. “Naturalmente anche per il resto della compagnia” Varg passa in rassegna con lo sguardo tutti voi e fa dei piccoli inchini “Il signor Tortocollo, è esatto?”
**Chao** “Potrebbe”
**Varg** “Un altro cugino Rockseeker. Naturalmente un paladino di Helm, e chi potrebbe essere se non Sir Silmerhelve, e dulcis in fundo Lady Hawkwinter. Come non riconoscere gli Eroi di Phandalin”
Chao tenta di comunicare con i 4 sgherri tramite il gergo dei ladri, un semplice saluto, ma questi non sembrano aver capito o rispondere adeguatamente ai segni lanciati da Chao.
**Davino** “Quindi Varg, ci aiuterai?”
**Varg** “Certamente. Non lo faccio sempre?”
**Davino** “Questione di punti di vista immagino”
**Varg** “Mettiamola così: il mercato è aperto, di cosa potreste aver bisogno”
**Midori** “Perché sei così certo di poterci aiutare a tenere a bada il drago bianco?”
**Varg** “Oggi mi sento generoso”
**Midori** “Quindi conosci bene anche il drago bianco”
**Varg** guarda in alto ondeggiando sinuosamente il collo come un serpente “Si… E va bene, diciamoci la verità. Anche io ho avuto un piccolo problemino con il vecchio Mormesk quaggiù alle miniere, qualche tempo fa e Davino quel giorno mi ha aiutato, un’altra volta. E oggi, tutto ad un tratto, ho ricordato dove fosse questo posto, così Il mio primo pensiero è stato ‘dai facciamo un salto al vecchio castello’”
**Midori** “In cosa dovrebbe consistere questo tuo aiuto?”
**Varg** “Qui potrei avere qualcosa di utile per casi come questo”
**Midori** “Noi potremmo avere i minuti contati”
**Chao** si avvicina a Varg “Parla chiaro”
**Varg** “Oh niente di che, merce assolutamente legale, per chi mi avete preso? Parliamo di qualche pozione che potrebbe esservi utile”
**Chao** “Sicuramente sei una persona bene informata”
Midori guarda Vircan che sembra trattenersi. Anche se il paladino è di estrazione nobile, non ha mai sopportato a lungo queste pantomime da intrallazzatori.
**Olbirek** “Ce le hai addosso queste pozioni?”
Varg fa un cenno e gli sgherri tirano fuori una sacca da sotto il tavolo ed estraggono 4 boccette di colore rosso che assomigliano molto a quelle trovate nel Ragno Nero.
**Chao** “Tutto qua?”
Vengono tirate fuori altre 4 boccette stavolta di liquido trasparente
**Varg** “E poi c’è la vecchia e cara invisibilità. Questa potrebbe darvi una mano al momento giusto”
**Chao** “E il tuo prezzo sarebbe?”
**Varg** sembra quasi offeso “Oh, io non voglio assolutamente niente. Voglio solo liberarmi di un inquilino poco gradevole. Devo proteggere le mie proprietà, le mie future proprietà”
Davino ha un sopracciglio inarcato, Olbirek è visibilmente spazientito di fronte a questi giri di parole, Chao sembra aver visto queste scene fin troppe volte.
**Midori** “Questo lo deciderà l’Alleanza”
**Varg** “Oh, si l’Alleanza dei Lord. Quel vetusto crocchio che perde città e nazioni un anno si e l’altro pure, certo”
**Midori** “Considerato il fatto che siamo qui per dare nuovamente spazio alla protezione che l’Alleanza può fornire a Leilon e Phandalin direi proprio di no e non dimentichiamoci anche di Neverwinter”
**Varg** “Va bene, va bene, ci parlerò poi io con l’Alleanza. Io il mio piccolo aiuto ve l’ho dato”
**Midori** “Come si accede al tetto?”
**Varg** “Questo credo che Davino lo sappia molto meglio di me”
Olbirek va verso il tavolo, sbatte il manico dell’ascia a terra, guarda in cagnesco gli sgherri e raccoglie le pozioni. Le pozioni vengono distribuite tra tutti voi.
**Varg** “Io so che Davino non ha bisogno di certe cose, ma i suoi compagni, potrebbero” Il tiefling maniene sempre il suo sorriso smagliante.
**Chao** “Oh si. Se avessi bisogno in futuro di te, come posso contattarti?”
**Varg** “Oh, mi farò vivo io. Sono sempre un po’ ovunque. È da un po’ che mancavo da Phandalin però, andrò a far visita al mio caro amico Toblen”
**Chao** “Amico?”
**Varg** “Si, certo”
Midori ricorda improvvisamente la storia di Toblen raccontata durante “l’interrogatorio” a casa di Garaele qualche giorno prima. Varg aveva comprato una giara alchemica da Toblen che, con il ricavato, ha potuto rilevare la struttura che poi divenne la sua locanda. Toblen lo chiamava sempre ‘Il signor Varg’.
Varg si mette vicino alla porta che da al ponte e la apre. I 4 sgherri fanno dei cenni, dei mezzi inchini ma quello che pare il più basso fa uno stranissimo inchino.
Vircan e Midori hanno la fortissima impressione di aver visto quell’inchino esagerato. Le braccia allargate come le ali di un angelo, la schiena inarcata in avanti. Qualcosa accaduta al castello Cragmaw. Il goblin che voleva sacrificare Mosk, il sacerdote Lhupo.
Davino va avanti ma Midori continua ad indagare le facce degli sgherri prima di uscire. Rapidametne vede un orco pieno di cicatrici, un’altro umanoide che sembra una grossa rana antropomorfa e il terzo che è incappucciato e ha anche una maschera scura. Di quest’ultimo si intravede la pelle violacea e il braccio destro ha una forma strana. Midori ha una folgorazione anche se ritiene che sia impossibile. La figura con la maschera, nonostante tutta la copertura sembra proprio Daran Edermath. Davino vedendo la titubanza di **Midori** la invita ad uscire dicendole “Andiamo. Non farti domande, ti risparmierai dei mal di testa”
Chao lascia una sorta di biglietto da visita a **Varg** che gli risponde “A presto signor Tortocollo”
**Chao** “A presto, coso”
**Midori** fa cenno a Vircan di avvicinarsi a lei “Ho guardato con attenzione i 4 tiragnozzi, uno sembrava il sacerdote Lhupo, del castello Cragmaw e un altro, per quanto assurdo, penso che fosse Daran”
**Vircan** rivolto a Midori “Si, Lhupo credo di averlo riconosciuto anch’io. Quell’inchino era troppo strano, ma Daran? Cosa ci farebbe qui?”
**Midori** “Già, forse è meglio fare come Davino e andare avanti. Forse gli vuole tendere una trappola per prenderlo. Lui aveva delle missioni, ce ne aveva dato anche una.”
**Vircan** “Si, è decisamente una possibilità. Sarà in incognito o ci sta anche sorvegliando in qualche modo senza farsi notare”
**Midori** “Il drago ora mi sembra meno complicato”
Al termine del ponte c’è una spessa porta di legno e metallo a doppio battente, squarciata. Tutto è rotto e congelato. C’è molto ghiaccio dentro e vi muovete con prudenza. Di fronte all’entrata c’è un’altra spessa porta distrutta. Oltre la porta c’è una sala con vari tavoli rotti e al centro della sala uno strano simbolo che sembra sia inciso, sia marchiato a fuoco.
**Davino** sospira guardando quel punto e torna a guardarvi “Questa era la sala del convegno”
**Olbirek** “Ah”
**Chao** “Quella di 10 anni fa?”
**Davino** “Si”
Il volto di Midori si oscura pesantemente, Marcus era li.
**Davino** “è qui che è accaduto tutto. Quel disegno a terra è il vero aspetto dell’Oggetto”
Lo guardate con più attenzione adesso. Non si comprende bene. Potrebbe essere una forma esagonale con le sue diagonali tracciat con un cerchio al centro oppure dei triangoli che puntano verso una sfera e i triangoli sono posti su degli assi tridimensionali.
**Chao** “La forma del tuo Oggetto?”
**Davino** “Si. Ogni volta che viene usato o che si attiva, imprime quella forma”
**Chao** “E qui c’era il tavolo in cui eravate riuniti?”
**Davino** “Esatto. Qui abbiamo fatto il brindisi”
**Chao** “E sei stato avvelenato”
**Davino** “Si. Ho ‘perso i sensi’ non so per quanto tempo e quando mi sono risvegliato, attorno a me c’era solo la battaglia. Ero inerme fisicamente, l’unico modo per salvare qualcuno era usare l’Oggetto”
**Chao** “Il grande balzo”
**Davino** “Gia. Ma non prima che qualcuno fosse... ‘sparito’”
**Chao** “In tutti questi anni, ti sei fatto un’idea di possa aver tradito?”
**Davino** “Si, molte idee. Marcus sapeva che c’era uno strano gioco politico in cui c’entravano anche alcune famiglie nobili. Il mio sospetto è che una certa informazione sia trapelata e che sia stata usata per far scoppiare una guerra”
**Chao** “Informazione di cui tu non vuoi parlare immagino”
**Davino** “Non è più niente di che ormai. Sarà praticamente di dominio pubblico. Riguarda il modo di avvelenarmi”
**Midori** “è possibile che fosse stato orchestrato tutto da Nezznar? Ne sarebbe capace, mettere famiglia contro famiglia”
**Davino** “Non lo so. Nella lettera non ne parla e mi è parso che fosse sincero. Tutto quello che ho letto corrisponde con quello che so, inoltre se lo avesse saputo, non credo che mi avrebbe esaminato così a fondo”.
Chao ricorda i racconti di Iarno, Davino su un tavolo operatorio, una scena così orribile da fare trasalire anche un mago.
**Midori** “Andiamo a prendere un drago, del resto ce ne occuperemo dopo a tempo debito. Che luogo orribile”
Vi fate strada tra la devastazione, solo le mura hanno retto, la fortezza era stata costruita come baluardo contro gli orchi dopo i numerosi tentativi di attacco delle tribù. Tutto è rotto e coperto di ghiaccio, ci sono numerosi scheletri tra le macerie. Arrivate ad una scala a chiocciola di pietra che porta al tetto e ad un livello inferiore. La temperatura continua a scendere nel mentre che salite. Davino va avanti con sicurezza, la neve nebulizzata scintilla alla tenue luce che proviene dall’esterno. Arrivate sul tetto, siete di nuovo all’aperto ma ci sono dei muri che bloccano la visuale di Cryovain che è anche girato dall’altro lato rispetto alla vostra posizione. Sentite la sua presenza un lentissimo respiro che ha ghiacciato tutta la superficie, il rischio di scivolare è alto.
Intravedete Cryovain attraverso delle feritoie nel muro. È molto più grande di quanto ricordaste dai vostri sogni.
Davino vi ripete che questa è una sua responsabilità. Midori gli sussurra che se avesse bisogno di loro, saranno pronti all’azione. Davino chiede il ciondolo di contenimento a Olbirek che glielo da. Davino fa un cenno e vi guarda, poi si incammina girando attorno a Cryovain in modo che il drago vi rivolga le spalle e non vi noti.
Dopo qualche istante sentite per qualche secondo un fortissimo terrore che vi pervade, un’ondata di sussurri che parlano direttamente alla parte più profonda di voi stessi e colpiscono dove fa più male. Chao e persino Vircan sono bloccati da questa orribile sensazione, Olbirek sembra essere temprato da questo genere di attacchi personali e con assoluto sprezzo non reagisce, giusto la barba mossa dal vento. Midori riconosce la sensazione, capisce da dove proviene, l’aveva già sentita pochi mesi prima a Waterdeep, la prima volta che incontrò Davino. Quella sensazione ora era amplificata di decine di volte. Nonostante la distanza, la potenza dell’Oggetto era tale da atterrire un paladino mentre Davino ci viveva accanto da migliaia di anni. 
Midori e Olbirek sentono la voce di **Davino** urlare al drago “Ho fallito con te Cryovain! Ti ho dato un peso che non avresti mai accettato! Ti ho tolto la libertà di scelta sperando che col tempo saresti cambiato. Un’altra volta la mia arroganza e il mio orgoglio hanno fatto del male! Ora dimmi, sei pronto per il tuo esame finale?”
Midori e Olbirek continuano a guardare nascosti Davino. Il monaco stringe il ciondolo con la mano sinistra sollevata e il suo bastone con la destra puntato a terra accanto a sé. Davino è concentrato in uno sforzo mentale e il bastone si illumina di colori caldi, prima rosso, poi giallo e poi un bianco intensissimo. Il ghiaccio sotto di esso si scioglie in pochi secondi. Dopodiché Davino solleva il ciondolo, lo getta a terra e lo schiaccia riducendolo in pezzi. Cryovain spalanca gli occhi, inquadra finalmente Davino e ruggisce fragorosamente spaccando lo stesso ghiaccio sotto di sé e tremare il tetto. Avevate sentito quel ruggito nei vostri sogni ma ora è reale. Dopo il terrore dell’Oggetto, il ruggito vi scuote.
Lo scontro ha inizio.
Dal vostro riparo potete avvertire solo una parte dello scontro, ma subito dopo il ruggito di Cryovain, vedete una sfera di fuoco avviluppare il drago, sentite il freddo calare per un’istante sostituito da un intenso calore. Un cerchio di fuoco ora vortica attorno al drago che cerca di reagire caricando una zampata laterale verso Davino. Fate in tempo a vedere il bastone, tra le mani di Davino, in posizione assolutamente orizzontale e immobile, conficcato nella grossa zampa artigliata di Cryovain. La zampa esplode un istante dopo. Cryovain tenta di morderlo ma il monaco evita l’attacco. Midori e Olbirek attendono, avvertono la rabbia del drago e la concentrazione assoluta del monaco di fronte a lui, potrebbe non essere ancora il momento di intervenire.
Davino attacca nuovamente Cryovain ma non vedete bene cosa accade, sentite solo degli urti fragorosi che riecheggiano come onde d’urto e Cryovain che sembra costretto a ruotare su se stesso di un quarto di giro. Lo scontro sembra a senso unico finora. Avete l’impressione che qualcosa si sia spezzato, frantumato e non riguarda Davino che rimane concentrato sul drago.
Cryovain tenta di usare parte di questo giro per spazzare Davino con la sua coda, ma il monaco salta agilmente e lo evita, la grossa coda di Cryovain fende l’aria a vuoto. 
**Olbirek** cerca di scuotere gli altri “Il drago sta subendo ma presto toccherà a noi, dobbiamo aiutare Davino”. Midori impugna la bacchetta datale da Chao e si prepara. Il cerchio di fuoco si sta estinguendo rapidamente.
Adesso Cryovain è rivolto verso di voi e vi vede. Il volto di un drago non ha espressioni ma  comprendete la sua crudeltà e follia. Cryovain si avvicina verso di voi e Davino ne approfitta per sferrare un altro colpo ustionante. Forse sbilanciato o troppo adirato, nel tentativo di attaccarvi, il collo di Cryovain rimane incastrato nella feritoia. Olbirek sembra quasi non crederci la testa del drago e alla sua portata e riesce a colpire con tutta la sua forza un punto dietro le scaglie frontali, proprio dove le scaglie del collo rivelano la parte molle. Un getto di liquido freddissimo fuoriesce dallo squarcio facendo imbestialire ancora di più Cryovain. Olbirek urla in preda all’ira per questo colpo perfetto e sente una voce interiore, nella sua mente, la sua ma in qualche modo differente, che urla “Conquistalo!”.
Midori prepara il suo incantesimo migliore, qualcosa che possa ustionare Cryovain. Nella preparazione anche Midori sente una voce interiore che sembra la sua ma allo stesso tempo non lo è “Brucialo!”. Forse a causa di questa interferenza il colpo di Midori non va propriamente a segno ma viene riflesso dalle spesse scaglie della cresta frontale del drago. “Deludente” dice nuovamente la voce dentro Midori che scaccia con disgusto l’interferenza.
Intanto, sentite Cryovain inspirare pesantemente, provoca quasi una risacca e il freddo aumenta nuovamente.
Olbirek colpisce nuovamente con rabbia il collo di Cryovain che inizia a liberarsi dal muro crollato. Olbirek si interroga sulla “voce intrusiva”.
Chao scatta sotto il drago e si posiziona vicino a Davino che rimane concentrato sul suo bersaglio. L’halfling beve la pozione di invisibilità di Varg e scompare.
**Davino** temendo che Cryovain stia per soffiare sugli alleati scatta in avanti urlando “Nooooooo!” salta sulla coda del drago correndo lungo tutta la sua schiena e pianta il bastone nel suo collo come se fosse una lancia. Il calore del bastone riesce a fondere e trapassare le dure scaglie.
Il freddo che stavate sentendo dalla bocca di Cryovain si interrompe e da questa esce del fumo dovuto alla combustione della sua stessa carne.
Cryovain ritrae il suo collo dal muro e inizia a sbattere le ali ma Davino rimane ancorato a lui. Cryovain riesce a prendere il volo insieme a Davino cercando di disarcionarlo ma senza successo. Midori vuole ripetere ciò che aveva fatto in uno dei suoi confronti onirici, vuole comandare Cryovain e riesce a stabilire con successo un contatto mentale con la bestia. Gli comanda di scendere immediatamente, ma ad alcuni metri di altezza Cryovain si blocca come se fosse stato inchiodato nel cielo. Si divincola impazzito, dilaniato dal desiderio di scendere ma letteralmente puntellato nel vuoto. Il bastone è attivo e bloccato dentro il corpo del drago. Per un istante vedete una luce intensa dentro il corpo di Cryovain e un’altra esplosione. Il corpo del grande drago precipita con un pesante boato sul tetto della fortezza che regge per miracolo

Vedete un altro drago arrivare volando, decisamente più piccolo di Cryovain e verde. Atterra vicino a voi. Venomfang è arrivato benché in ritardo. C’è qualcuno a cavallo di Venomfang, lo riconoscete subito per quanto assurdo vi sembri: è Daran. Davino è in piedi in equilibrio sul suo bastone fermo nel cielo in orizzontale a dieci metri da terra.
Il grosso corpo di Cryovain giace sul tetto della fortezza in una larga pozza del suo sangue gelido, gli manca una zampa e ha numerosi squarci su tutto il corpo.
Davino scende lentamente con il bastone in mano e si poggia davanti al muso di Cryovain. Sentite un rantolo, forse qualcosa in draconico rivolto a Davino che risponde, dopodiché la testa del drago cade a terra e non si rialza più.
**Davino** torna verso di voi e rivolto a Venomfang “Alla buon’ora”
**Olbirek** “Lo sapevi di Daran?”
**Davino** ci pensa un attimo “No, non immaginavo che sarebbe venuto con qualcuno. Immagino che questa diventerà una scena che i Protettori dovranno gestire”.
**Daran** scende da Venomfang e guarda Davino sempre con uno sguardo torvo “Un altro problema risolto che tu avevi provocato”
**Davino** “Si… e comunque sono io ad averne pagato le conseguenze”
**Daran** con una risata sarcastica “Tu? Dillo a Thera, dillo a tua moglie chi ha pagato le conseguenze del tuo gesto, dei tuoi ‘esami’ a quella bestia. È diventato un tuo vizio far sparire le mogli?”
**Midori** “Daran, ti prego”. Anche Venomfang sembra guardare Daran con sdegno.
**Midori** “Daran, la cosa importante è che è stata debellata una minaccia per la comunità. Dobbiamo trovare Gwyn, non abbiamo più sue notizie da giorni, potreste aiutarci a trovarla?”
**Daran** senza distogliere lo sguardo da Davino “Certo. Manderemo subito chiunque sia disponibile a cercarla. Dove l’avete vista l’ultima volta?”
**Midori** “Ci siamo separati mentre ci arrampicavamo sulla via verso l’entrata della miniera”
**Daran** “Noi ci siamo messi in moto non appena i ricordi sono tornati. Tutti i Protettori hanno avuto a che fare con Mormesk”.
Chao riappare vicino Daran che rimane sorpreso nel vederlo.
**Daran** rivolto a Davino “Abbiamo anche altre cose di cui parlare. Magari per una volta sarai veramente utile. Potrebbe essere il momento di ritrovare le persone scomparse”
Davino sembra perplesso a questa affermazione
**Daran** “Qualche giorno fa a Phandalin quando siamo usciti da casa di Garaele, ho visto Daria in una sorta di ‘finestra’ in mezzo alla strada”
**Chao** “Oh si”
**Midori** “Oh anche tu?”
**Daran** “Pensavo a lei e mi è apparsa. Stava guardando uno strano orizzonte poi però si è accorta di me, mi ha teso una mano e ha mormorato il nome di nostra figlia. Non sentivo le sue parole ma quello che diceva era chiaro. Poi è stata distratta da qualcosa e la finestra si è dissolta nella polvere. È accaduta la stessa cosa il giorno dopo, dopo che ve ne siete andati”
**Chao** “Ah, si fanno più frequenti”
**Daran** “Era sempre li però sembrava impegnata in qualcosa, forse una conversazione”
**Midori** “Ma era un posto reale, qualcosa del nostro piano?”
**Daran** “Si, era all’aperto, forse un balcone con un cornicione di piccole colonne di pietra. Guardava uno strano orizzonte, era tutto molto confuso attorno a lei. Però lei era li, esattamente come 10 anni fa. Vestiva un’uniforme di un ammiraglio della marina, in effetti è qualcosa che avrebbe potuto indossare. In passato lei è stata nella marina del Cormyr... tra le altre cose. Mi è parso di capire che anche voi abbiate visto qualcuno. Mi hanno raccontato che le stesse cose sono state viste dentro la taverna di Toblen. Un po’ tutti attorno a Iarno hanno visto qualcuno a cui pensavano. C’è stato un po’ di trambusto in paese per questo”.
**Davino** si inserisce nel discorso “Si. È merito del libro di Bowgentle. È  l’unico artefatto che potrebbe fare una cosa del genere, lo abbiamo dato a Iarno”
**Chao** “Ma lo farebbe da solo?”
**Davino** “Si, si dice che avrebbe una volontà tutta sua. Non ho idea del perché lo faccia ma da quello che so l’arcimago Bowgentle, magari è stata una persona un po’ bislacca ma sembrava tenerci al benessere delle persone”
**Daran** guarda tutti quanti e torna a guardare Davino “Davino, non ti ho mai chiesto un favore. Fin dalla prima volta che ci siamo conosciuti, quel tuo sguardo è riuscito a mettermi in soggezione. Adesso però devo chiederti qualcosa. Devi mandarci… ovunque si trovino Daria, Marcus e tutti gli altri”
**Davino** si allontana allarmato “Cosa stai cercando di dire?”
**Midori** “Ma? Ma?”
**Daran** “Davino tu sai bene che il nostro dovere di Protettori di Phandelver è di stare attenti a tutto ciò che accade in questa regione e diciamocelo, il pericolo più grosso sei tu! Guarda cosa hai appena fatto”
**Chao** “Ha liberato la zona da un drago orribile e cattivo?”
**Daran** “L’ha liberata da solo”
**Midori** “Ha combattuto per noi Daran, questo conta”
**Daran** “Se lo avesse ucciso 150 anni fa, questo non sarebbe successo. Senza considerare tutto il resto che hai provocato”
**Olbirek** “Non bisogna guardare al passato. Oggi l’abbiamo sconfitto”
**Daran** “Signor Rockseeker, non parlerei così alla leggera proprio nel suo caso. Sa cos’ha fatto quest… uomo? Avete visto quelle 4 statue li? Una raffigura lui, gli è stata dedicata dal clan degli orchi per aver scacciato un gruppo di facinorosi. Ho fatto qualche ricerca negli anni. Ho parlato con Gundren, Nundro e Tharden e anche con tuo zio Duron. Parlavano molto spesso della loro famiglia. Il fatto che la vostra famiglia sia stata sterminata dagli orchi, circa 80 anni fa, indovinate da cosa è stato provocato? Avevamo un clan di orchi, isolato, qui, perfettamente gestibile da questa fortezza ma lui doveva per forza intervenire. Se lui non avesse scacciato quegli orchi da qui, la vostra famiglia sarebbe ancora viva”
**Chao** rivolto a Davino “Cosa sta dicendo? Cosa hai fatto con questi orchi?”
**Davino** “I Protettori ritengono che io sia un pericolo per chiunque anche quando faccio la cosa giusta. Ma vista la mia lunga vita, per loro non faccio altro che seminare problemi. Così i Protettori sono diventati… i miei carcerieri. Non posso uscire da questa zona, anche se potrei se volessi e ogni tanto è bene dare un freno alle mie capacità anche se questo rischia di mettere in moto altri problemi come quello che abbiamo risolto alla miniera”
**Chao** rivolto a Daran “Gliene si può fare una colpa della sua natura?”
**Daran** “è ormai fuori dal suo controllo. Ci sono troppe persone che vorrebbero usarlo in qualche modo e ci sono già riusciti. Il nostro gruppo è molto ‘eterogeneo’. Immagino che si siano alcuni di noi che fanno uso delle informazioni su di lui, in modo… poco etico. Io mi occupo di lui per conto dell’Ordine del Gauntlet che per quanto mi riguarda è al di sopra di ogni sospetto”
**Midori** “Però sei venuto qui per chiedergli un favore, personale tra l’altro”
**Daran** “Già”
**Midori** “Beh, uno che ha da chiedere un favore così personale, penso che forse sarebbe il caso che recriminasse molto meno, non credi?”
**Daran** interrompe Midori spazientito “Non sono un ipocrita, dico la verità per come la vedo”
**Midori** “Potremmo però provare a cercare di dare a questa creatura la possibilità di imparare ad avere più controllo, perché molto probabilmente finora non ce l’ha avuta. Potremmo essergli di sostegno anziché essere dei carcerieri e questo sicuramente non ti leverebbe la possibilità di tenerlo sotto controllo”
**Daran** “Questo non riporterà ne mia moglie, ne Marcus o tutti gli altri indietro. Adesso abbiamo una traccia, abbiamo una possibilità”
**Midori** “Penso che dobbiamo parlarne col calma per valutare tutto quello che c’è in campo e ci servono altre informazioni, forse ce le può fornire sorella Garaele però adesso devo chiederti di mettere da parte la tua collera e di ragionare con la mente più lucida possibile. Inoltre non è il caso di continuare a prendere freddo per questa notte, non tutti abbiamo la tua forza”
**Daran** “Ciò che sono venuto qua a chiedere è che Davino… muoia per usare nuovamente quella capacità”
**Midori** “E questa è una follia Daran di cui quanto meno dobbiamo valutare attentamente tutti i tipi di rischio e sicuramente non lo faremo in questo preciso istante. È una cosa veramente enorme e potrebbe avere delle conseguenze davvero pesanti. Non possiamo accusare Davino di non badare alle conseguenze delle proprie azioni se non lo facciamo nemmeno noi. Per il momento faremo questa cosa, se qualcuno ha interesse al corpo di Cryovain allora si sbrighi a prendere quello che gli serve, ci faremo una bella notte di sonno e domani riparliamo di tutto con calma con sorella Garaele. Dobbiamo trovare Gwyn Daran. Rivoglio mio marito quasi quanto tu rivoglia indietro tua moglie ma c’è ancora una vita da salvare”
**Daran** “Di quello ce ne occuperemo noi qui. Venomfang può coprire vaste aree in poco tempo per ritrovarla. Ha molte più possibilità”
**Midori** “Certo. Può farlo anche adesso?”
**Venomfang** “Il tempo di finire questa faccenda”
**Midori** “Non possiamo farci catapultare adesso all’altro mondo. È un rischio assurdo che non possiamo correre Daran. Anche perché di questo altro mondo non ne sappiamo niente e non possiamo lasciare in ogni caso che questo sia il modo di poterci arrivare”
**Daran** punta un dito verso la stella rossa dicendo “Sappiamo che è li”
**Midori** “Si, lo sappiamo e sappiamo che Gwyn stava studiando tantissimo per capire il più possibile e forse qualcos’altro lo sa sorella Garaele”


Daran visibilmente imbronciato torna in groppa di Venomfang.
Ci sono attimi concitati e confusi, non è chiaro cosa sia accaduto, forse ci sono state delle urla ma non vi muovete. Quando la confusione cessa vedete che il drago si è alzato e ha soffiato verso tutti voi. Una nube velenosa vi ha preso di sorpresa, non riuscite a replicare e siete increduli che un vostro sedicente alleato vi abbia attaccato così a tradimento. 

Siete intossicati ma resistete, solo per vedere con orrore che la vostra borsa con i pegni, il denaro e il cadavere del drow è strappata e il suo contenuto è riverso per terra ma più di tutto vedete Davino a terra immobile, con gli occhi sbarrati e sembra non respirare. Intanto Venomfang ha preso il volo e si allontana velocemente nell’aria fredda. Rimanete increduli per qualche secondo forse troppi, perché, nonostante i vostri tentativi di raggiungere le scale, rimanete impietriti dal terrore. L'Oggetto si è nuovamente aperto e sperimentate ciò che è accaduto ad Icespire 10 anni prima.

### Finale
Vedete l’Oggetto sollevarsi in aria. Si sposta, fluttua ponendosi poco sopra il corpo di Davino, come sospeso da un filo invisibile.
Le sue parti si separano di nuovo. Danzano e orbitano intorno alla gemma che rifulge di una strana luce oscura. I simboli all’interno cambiano freneticamente.
Le parti dell’Oggetto si dispongono in una figura uguale a quella disegnata sul pavimento della sala del simposio.
Dal cielo, una colonna di luce improvvisamente vi avvolge tutti. Perfora le nubi, sembra protendersi oltre le stelle e arriva dritto alla Stella Rossa che brilla e pulsa come non avevate mai visto prima.
Dentro questa luce iniziate a levitare lentamente, come se un’onda invisibile vi sollevasse, sospesi come marionette. Tentare di muoversi è come annaspare nella melassa.
La luce della stella si deforma come se passasse attraverso una lente. Si piega, si divide e si riunisce in un anello, con solo una flebile luce al centro e attorno un vuoto che sembra ribollire come schiuma.
Il varco è aperto.
Davanti a voi, al centro della luce, l’Oggetto prosciuga lentamente il corpo di Davino che smagrisce, si rattrappisce e torna nello stato in cui lo avete trovato a Waterdeep.
Non è uno sguardo di vittoria o di risveglio. È uno sguardo di puro, assoluto terrore perché riconosce ciò che sta per accadere.
Davino è in lacrime, urla, implora con una disperazione crescente che però sfuma nella rassegnazione. Anche il suono è distorto e a malapena lo sentite ma capite soltanto poche parole:

>NO NO NO NO NO NO NO!
PERCHÈ NON SIETE ANDATI VIA!
Non… di nuovo


Davino china la testa, rassegnato.
Sentite delle voci dentro di voi, le vostre, ma diverse, echi di ciò che avete visto nel Cubo.
**Midori**: Torneremo insieme/Mondi da bruciare
**Olbirek**: Libererò la mia famiglia/Sono pronto alla conquista
**Chao**: Ma chi me lo ha fatto fare/Sono proprio curioso 
**Vircan**: Non cederò!/Vendetta! 
Una forza si concentra dentro di voi. Avete l’impressione di essere caricati come una molla pronta a scattare. Guardate verso l’alto, sentite l’accelerazione improvvisa e le orecchie che fischiano.
Vedete Davino cadere a terra come uno straccio urlando al cielo mentre venite proiettati tra le stelle.

